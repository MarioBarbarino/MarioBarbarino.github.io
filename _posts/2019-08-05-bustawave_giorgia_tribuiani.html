---
title: bustawave | Giorgia Tribuiani
image: RADIO_BUSTA.jpg
created_at: 2019-08-05 15:00:42.000000000 Z
author: Radio Busta
layout: post
category: radio-busta
tags: radio-busta
original_link: https://www.radiobusta.it/giorgiatribuiani/?utm_source=rss&utm_medium=rss&utm_campaign=giorgiatribuiani
---

<a href='https://www.radiobusta.it/giorgiatribuiani/?utm_source=rss&utm_medium=rss&utm_campaign=giorgiatribuiani' target='_blank' > Leggi su Radio Busta</a>
<figure class="wp-block-image"><img alt="" /></figure>



<p class="has-medium-font-size">Apriamo la nostra rubrica <strong>Bustawave</strong>, dedicata totalmente agli esordienti, con un’autrice che l’anno scorso mi colpì proprio per il suo testo particolarmente potente e ben riuscito. Lei è <strong>Giorgia Tribuiani</strong>, autrice di <strong>Guasti</strong>, pubblicato nel 2018 per i tipi di <strong>Voland</strong>. </p>



<div class="wp-block-image"><figure class="alignright is-resized"><img src="https://www.radiobusta.it/wp-content/uploads/2019/08/radiobusta-guasti-1.jpg" alt="" class="wp-image-503" width="194" height="274" srcset="https://www.radiobusta.it/wp-content/uploads/2019/08/radiobusta-guasti-1.jpg 354w, https://www.radiobusta.it/wp-content/uploads/2019/08/radiobusta-guasti-1-212x300.jpg 212w" sizes="(max-width: 194px) 100vw, 194px" /></figure></div>



<p class="has-medium-font-size">Guasti è un’opera che affronta il tema del corpo, della perdita e dell’amore, attraverso il flusso di coscienza disperato di Giada, protagonista in lutto per la perdita del suo compagno, un famoso fotografo internazionale, che diverrà egli stesso un’opera d’arte venendo esposto plastinato all’interno di un una mostra. La narrazione si svolge, quindi, in una situazione estrema, proprio nei trenta giorni di allestimento della mostra, verso un countdown psicotico che condurrà Giada a fare i conti col proprio presente e a riflettere sull’idea di devozione, insita nell’amore, nei confronti dei corpi e dei ricordi. </p>



<p class="has-medium-font-size"><strong>Ciao Giorgia, partiamo subito da Guasti, il tuo romanzo d’esordio pubblicato nel 2018 da Voland. Puoi raccontarci qual è stata la sua genesi?&nbsp;</strong></p>



<p class="has-medium-font-size">L&#8217;idea è nata dopo aver visto una mostra di cadaveri trattati con la
plastinazione, tecnica di conservazione dei corpi brevettata
dall&#8217;anatomopatologo Gunther von Hagens: ad avermi colpito non erano tanto i
cadaveri stessi, esibiti come &#8220;modellini&#8221; per mettere in mostra il
corpo umano e le sue parti, quanto le persone che li osservavano. Mi sembrava,
passeggiando per la mostra, che i visitatori non si rendessero conto di essere
di fronte alla morte: commentavano i corpi come avrebbero fatto con un quadro o
con una qualsiasi opera in mostra; i loro sguardi modellavano l&#8217;ambiente,
trasformando quello che di fatto era un cimitero in un&#8217;esposizione scientifica
con pretese artistiche.</p>



<p class="has-medium-font-size">Mentre tornavo a casa e riflettevo su questo, allora, è arrivato il
famoso <em>whatif</em> che spesso è alla base del raccontare storie: cosa
succederebbe, mi sono chiesta, se quell&#8217;ambiente venisse modificato da uno
sguardo diverso? se qualcuno, entrando, non portasse più il punto di vista
dell&#8217;osservatore, del curioso, ma quello di una persona guidata da un
sentimento di amore verso uno di quei corpi? potrebbe, quel corpo, riacquistare
la propria dignità attraverso il sentimento e la memoria?</p>



<p class="has-medium-font-size">Quando ho iniziato a scrivere il primo capitolo, e ho visto Giada guardare dal basso verso l&#8217;alto la pedana su cui era esposto il suo compagno plastinato, lui sotto i riflettori e bagnato dagli sguardi e lei nell&#8217;ombra, impossibilitata perfino al contatto, ho capito poi gran parte del rapporto tra i due, e da lì sono nati i loro guasti e il mio “Guasti”.</p>



<p class="has-medium-font-size"><strong>Parlando di scrittura: qual è stato il tuo approccio al testo? Avevi in
mente già una struttura per il romanzo, un modello, o è nato tutto in divenire?</strong></p>



<p class="has-medium-font-size">“Guasti” è nato quasi
completamente in divenire. Sapevo di voler mantenere l&#8217;unità di luogo, ottenuta
ambientando tutto all&#8217;interno della mostra, e in un certo senso anche di tempo,
sviluppando tutta la vicenda nell&#8217;arco dei trenta giorni di esposizione del
corpo. Ho capito quasi subito anche che avrei voluto organizzare i capitoli
come fossero un countdown, dal numero trenta al numero uno, in modo che la
struttura riflettesse l&#8217;angoscia di Giada di fronte allo scorrere del tempo e
all&#8217;assottigliarsi dei giorni di permanenza della mostra, necessari per
rimanere accanto all&#8217;amato. A parte questo, però, non sapevo dove la trama mi
avrebbe portata: ho conosciuto il vigilante del piano di sotto, uno dei
personaggi principali del romanzo, solo quando ha fatto il suo ingresso nella
saletta con il fotografo plastinato, e quando il cartello &#8220;guasto&#8221; è
comparso sulla porta della toilette non sapevo che sarebbe stato così
necessario, così decisivo, per la vicenda di Giada.</p>



<p class="has-medium-font-size">Ora, che ho concluso il
secondo romanzo e sono al lavoro sul terzo, non so se potrei approcciarmi al
testo con la stessa dose di &#8220;irresponsabilità&#8221;.</p>



<div class="wp-block-image"><figure class="alignleft is-resized"><img src="https://www.radiobusta.it/wp-content/uploads/2019/08/plastinato.jpg" alt="" class="wp-image-506" width="482" height="312" srcset="https://www.radiobusta.it/wp-content/uploads/2019/08/plastinato.jpg 500w, https://www.radiobusta.it/wp-content/uploads/2019/08/plastinato-300x194.jpg 300w" sizes="(max-width: 482px) 100vw, 482px" /><figcaption> Il Giocatore di scacchi immerso in profonda riflessione (Foto: Luca Zuccala © ArtsLife) </figcaption></figure></div>



<p class="has-medium-font-size"><strong>Per quanto tempo hai lavorato a Guasti? E in che modo sei riuscita a
conciliare vita, lavoro e scrittura?</strong></p>



<p class="has-medium-font-size">Ho concluso la prima stesura
in quattro mesi, scrivendo davvero in ogni momento libero: il weekend, la sera,
a volte anche durante le pause pranzo. In quel periodo lavoravo in ufficio
full-time e provavo a destreggiarmi tra gli impegni cercando di non fornirmi
degli alibi (tra i quali l&#8217;assenza di tempo è forse uno dei migliori) e
ricordandomi che Carver scriveva in ogni momento utile facendo lo slalom tra il
lavoro e la famiglia.</p>



<p class="has-medium-font-size">Un tempo ben più lungo,
comunque, è stato quello delle revisioni. Ho lavorato alla lingua per quattro
anni: prima da sola, concentrandomi sui passaggi tra prima, seconda e terza
persona, e poi grazie anche ai consigli di Giulio Mozzi, che mi ha consigliato
di insistere sul discorso indiretto libero e di estremizzarlo, in modo da
passare dalla realtà all&#8217;allucinazione di Giada senza soluzione di continuità.</p>



<p class="has-medium-font-size"><strong>Durante il tempo della stesura o della revisione del testo, ti sei
occupata solo del romanzo o hai coltivato e preservato le nuove idee scrivendo
dei racconti?</strong></p>



<p class="has-medium-font-size">Durante la prima stesura, che
come accennavo ha avuto una durata piuttosto breve, mi sono concentrata solo
sul romanzo. Le revisioni invece sono andate avanti – non continuativamente –
per quattro anni, arco di tempo in cui ho lavorato alla prima stesura di un
altro romanzo.</p>



<p class="has-medium-font-size">Per quanto riguarda i
racconti, di cui mi chiedi nello specifico, ne ho scritti un paio, entrambi
pubblicati quest’anno in antologia (“Strappi”, uno dei racconti a cui tengo di
più, perché più viscerali, è uscito su “Polittico” di Caffèorchidea, mentre “Tana
libera tutti”, che racconta un po’ il rapporto con il mio Abruzzo, è stato
pubblicato su “Abruzzesi per sempre” di Edizioni della Sera). Devo ammettere,
d’altra parte, di non essere un’autrice di racconti molto prolifica: mi trovo
molto più a mio agio con le storie medio-lunghe, e spesso anche i miei racconti
faticano a concludersi in meno di quindici pagine.</p>



<p class="has-medium-font-size"><strong>Come sei arrivata
alla pubblicazione? </strong></p>



<p class="has-medium-font-size">Ho avuto l’opportunità di
conoscere Daniela Di Sora di Voland grazie al festival “L’anno che verrà, i
libri che leggeremo”, organizzato dalla Biblioteca San Giorgio di Pistoia in
collaborazione con la rivista The FlorentineLiterary Review.</p>



<div class="wp-block-image"><figure class="alignright is-resized"><img src="https://www.radiobusta.it/wp-content/uploads/2019/08/Lucca-Comics-Games-2017-1024x617.jpg" alt="" class="wp-image-511" width="501" height="301" srcset="https://www.radiobusta.it/wp-content/uploads/2019/08/Lucca-Comics-Games-2017-1024x617.jpg 1024w, https://www.radiobusta.it/wp-content/uploads/2019/08/Lucca-Comics-Games-2017-300x181.jpg 300w, https://www.radiobusta.it/wp-content/uploads/2019/08/Lucca-Comics-Games-2017-768x463.jpg 768w, https://www.radiobusta.it/wp-content/uploads/2019/08/Lucca-Comics-Games-2017-610x367.jpg 610w, https://www.radiobusta.it/wp-content/uploads/2019/08/Lucca-Comics-Games-2017-1080x650.jpg 1080w, https://www.radiobusta.it/wp-content/uploads/2019/08/Lucca-Comics-Games-2017-1280x768.jpg 1280w, https://www.radiobusta.it/wp-content/uploads/2019/08/Lucca-Comics-Games-2017-627x376.jpg 627w, https://www.radiobusta.it/wp-content/uploads/2019/08/Lucca-Comics-Games-2017-440x264.jpg 440w, https://www.radiobusta.it/wp-content/uploads/2019/08/Lucca-Comics-Games-2017.jpg 1300w" sizes="(max-width: 501px) 100vw, 501px" /><figcaption> <em>Lucca Comics &amp; Games 2017, photo Stefano Dalle Luche</em> </figcaption></figure></div>



<p class="has-medium-font-size">Tra le tante e belle
iniziative del festival figurava la possibilità di partecipare a degli incontri
di scouting letterario con le case editrici E/O, Marcos y Marcos e Voland e con
alcuni agenti: si trattava di veri e propri speed-date ai quali candidarsi
inviando l’incipit del romanzo, una sinossi e una lettera di presentazione nella
quale indicare l’interlocutore scelto e la motivazione (una richiesta utile,
perché uno degli errori più grandi in cui gli aspiranti scrittori incappano è
quello di fare invii randomici a tutti gli editori, senza consultare la linea
editoriale e considerare l’effettiva corrispondenza tra quella e il proprio
testo).</p>



<p class="has-medium-font-size">Quella dell’incontro con Daniela Di Sora, a cui proposi infine “Guasti”, fu una giornata splendida ma fin dall’inizio surreale: raggiunsi Pistoia in treno e, visto che si trattava di uno dei giorni del Lucca Comics, feci il viaggio in piedi, schiacciata tra Squall di Final Fantasy e Pennywise.</p>



<p class="has-medium-font-size"><strong>Puoi svelarci qualcosa del tuo nuovo romanzo? Rispetto a Guasti il tuo
modo di concepire la scrittura è cambiato?</strong></p>



<p class="has-medium-font-size">Non credo sia cambiato;
piuttosto mi pare si sia evoluto, nei temi come nella scrittura.</p>



<p class="has-medium-font-size">“Blu”, il mio nuovo romanzo, è
arrivato dopo “Guasti” e per me ha rappresentato la tappa successiva di un
percorso: alcuni temi presenti nel mio libro di esordio – l’inadeguatezza, la
ricerca degli alibi, la capacità dell’arte di convertire il dolore in qualcosa
di bello – si sono in qualche modo esasperati. Per esempio, se in “Guasti”
pongo la domanda: “può, l’uomo stesso, essere opera d’arte?”, in “Blu” entro
nel mondo della performance art, un mondo che vede l’artista al centro
dell’opera, che trasforma l’ossessione in rituale, che presenta la performance
come la possibilità per l’uomo di essere ancora più vero che nella vita reale,
ribaltando in questo modo il dualismo realtà-finzione (una performance, si
dice, si distingue da uno spettacolo teatrale perché il sangue non è ketchup e
la pistola spara davvero).</p>



<p class="has-medium-font-size">“Blu” è dunque la storia di
una diciassettenne che soffre del disturbo ossessivo-compulsivo e che, venendo
a contatto con la performance art tramite il liceo artistico dove studia,
inizia a immaginare di poter trasformare la malattia, il disagio, in opera
d’arte. Ovviamente le cose non sono così semplici, e infatti l’ossessione finisce
per spostarsi dalla quotidianità di Blu al suo rapporto con questo mondo che
conosce appena e alla performer che glielo mostra: inizia allora una storia di
stalking.</p>



<p class="has-medium-font-size">L’ambientazione è molto meno
perturbante di quella di “Guasti”, ma il viaggio interiore, a mio avviso, rende
il libro molto più estremo.</p>



<p class="has-medium-font-size"><strong>E a livello tecnico, di approccio al testo, struttura?</strong></p>



<p class="has-medium-font-size">L’approccio al testo è stato completamente diverso. Se con “Guasti”, come
accennavo, la prima stesura è avvenuta di getto, “Blu” è nato dopo una lunga gestazione:
volevo raccontare questa storia da tanto e prendevo appunti cercando di capire
come raccontarla.</p>



<p class="has-medium-font-size">Ho studiato quindi il mondo della performance art (anche grazie a Giulio
Mozzi e alla Bottega di narrazione, che mi hanno guidata) intervistando performer
e leggendo il più possibile (un libro che consiglio a chi volesse avvicinarsi a
questo mondo è senza dubbio il saggio di Ilaria Palomba, “Io sono un’opera
d’arte”); ho lavorato sulla voce, perché volevo che a narrare fosse
l’ossessione, e una volta deciso di raccontare in seconda persona ho letto
testi che avrebbero potuto farmi da modelli, come “Le mille luci di New York”
di Jay McInerney, “Diario d’inverno” di Paul Auster e “Un uomo che dorme” di
Georges Perec.</p>



<p class="has-medium-font-size"><strong>A proposito di letture, per te quali son state quelle che proprio ti
hanno formato?</strong></p>



<p class="has-medium-font-size">Mi sono formata inizialmente
sulla letteratura dell’orrore (a sedici anni, dopo avere incontrato i romanzi
di Stephen King, mi sono immersa nei testi di Poe, Lovecraft, Stoker, Bloch) e
poi, nel periodo universitario, ho sviluppato una vera e propria passione per
la letteratura russa: ho amato e amo visceralmente Dostoëvskij, dai testi più brevi
come “Memorie dal sottosuolo” ai capolavori tra cui spicca “I fratelli
Karamazov”, ma ho letto quasi integralmente anche Gogol’, Puskin, Tolstoj e
Bulgakov. Molto ho ricevuto anche dai testi della letteratura mitteleuropea: da
Kafka, Meyrink e Perutz ho imparato per esempio come il magico potesse
inserirsi in un contesto di estremo realismo, risultandone poi potenziato.</p>



<p class="has-medium-font-size">Tra gli italiani devo invece
moltissimo a “Il male naturale” di Giulio Mozzi, che mi ha permesso di capire
che cosa desiderassi davvero dall’arte.</p>



<p class="has-medium-font-size"><strong>Questi sono i libri e gli autori che ti hanno formato, ma se tu dovessi
consigliare dei testi fondamentali ad un esordiente che si dovesse cimentare
ora con la scrittura?</strong></p>



<div class="wp-block-image"><figure class="alignleft is-resized"><img src="https://www.radiobusta.it/wp-content/uploads/2019/08/mentre-morivo-5.jpg" alt="" class="wp-image-533" width="238" height="369" srcset="https://www.radiobusta.it/wp-content/uploads/2019/08/mentre-morivo-5.jpg 321w, https://www.radiobusta.it/wp-content/uploads/2019/08/mentre-morivo-5-193x300.jpg 193w" sizes="(max-width: 238px) 100vw, 238px" /></figure></div>



<p class="has-medium-font-size">Lavorando in una scuola di
scrittura ho imparato che non è possibile consigliare un libro giusto per
tutti. Certo, consiglio di leggere i classici, che hanno sempre molto da
insegnare e permettono di capire anche quali strade siano state percorse e
quali no, ma al di là di questo credo che ognuno abbia bisogno di trovare i
propri modelli: per esempio, se un aspirante scrittore volesse cimentarsi in un
libro con molte voci, consiglierei “Mentre morivo” di Faulkner o “Rosso Floyd”
di Michele Mari, mentre se volesse lavorare su un’unica voce deformante, su un
narratore inattendibile, proporrei “Memoriale” di Volponi, “Il serpente” di
Malerba o “Cosmo” di Gombrowicz.</p>



<p class="has-medium-font-size">Dal punto di vista dei testi didattici, invece, mi sono trovata estremamente bene con “L’officina della parola” di Giulio Mozzi, un testo ricco di esempi e di insegnamenti tratti anche da libri di altri maestri, da Aristotele a Carver passando per Poe.</p>



<p class="has-medium-font-size"></p>



<p class="has-medium-font-size"><strong>Giorgia, ti chiedo un’ultima cosa, visto che ovviamente Radio Busta si occupa di esordienti, quali sono i consigli che daresti in generale ad un esordiente?</strong></p>



<p class="has-medium-font-size">All’aspirante scrittore consiglio
di porsi il più possibile delle domande – perché voglio raccontare questa
storia? per quale motivo mi ossessiona? qual è lo stile migliore affinché il
mio racconto sia il più possibile vicino a ciò che voglio dire? ci sono dei
modelli a cui posso ispirarmi? – e di trovare il nucleo drammatico della storia
prima di iniziare a scriverla, così da evitare di perdere la rotta.</p>



<p class="has-medium-font-size">Per quanto riguarda invece la pubblicazione, il mio consiglio è quello di cercare un agente, una persona in grado di trovare l’editore migliore all’opera di proporla. L’agente, se bravo, può essere non solo una guida, ma anche un interlocutore per capire i punti di forza della propria opera.</p>



<p></p>



<p></p>



<p></p>



<div class="wp-block-image"><figure class="aligncenter is-resized"><img src="https://www.radiobusta.it/wp-content/uploads/2019/08/radiobusta.jpg" alt="" class="wp-image-485" width="93" height="93" srcset="https://www.radiobusta.it/wp-content/uploads/2019/08/radiobusta.jpg 400w, https://www.radiobusta.it/wp-content/uploads/2019/08/radiobusta-150x150.jpg 150w, https://www.radiobusta.it/wp-content/uploads/2019/08/radiobusta-300x300.jpg 300w" sizes="(max-width: 93px) 100vw, 93px" /></figure></div>