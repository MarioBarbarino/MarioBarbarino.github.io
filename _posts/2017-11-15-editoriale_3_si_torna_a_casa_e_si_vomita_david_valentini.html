---
title: 'Editoriale #3: si torna a casa e si vomita – David Valentini'
image: FOGA.jpg
created_at: 2017-11-15 22:17:47.000000000 Z
author: Foga
layout: post
category: foga
tags: foga
original_link: https://fogarivistaletteraria.wordpress.com/2017/11/15/editoriale-3-si-torna-a-casa-e-si-vomita-david-valentini/
---

<a href='https://fogarivistaletteraria.wordpress.com/2017/11/15/editoriale-3-si-torna-a-casa-e-si-vomita-david-valentini/' target='_blank' > Leggi su Foga</a>
<p><img loading="lazy" data-attachment-id="75" data-permalink="https://fogarivistaletteraria.wordpress.com/2017/11/15/editoriale-3-si-torna-a-casa-e-si-vomita-david-valentini/david-valentini-kants/" data-orig-file="https://fogarivistaletteraria.files.wordpress.com/2017/11/david-valentini-kants.jpg" data-orig-size="900,900" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="David Valentini Kants" data-image-description="" data-medium-file="https://fogarivistaletteraria.files.wordpress.com/2017/11/david-valentini-kants.jpg?w=300" data-large-file="https://fogarivistaletteraria.files.wordpress.com/2017/11/david-valentini-kants.jpg?w=900" class="  wp-image-75 aligncenter" src="https://fogarivistaletteraria.files.wordpress.com/2017/11/david-valentini-kants.jpg?w=415&#038;h=415" alt="David Valentini Kants" width="415" height="415" srcset="https://fogarivistaletteraria.files.wordpress.com/2017/11/david-valentini-kants.jpg?w=415&amp;h=415 415w, https://fogarivistaletteraria.files.wordpress.com/2017/11/david-valentini-kants.jpg?w=830&amp;h=830 830w, https://fogarivistaletteraria.files.wordpress.com/2017/11/david-valentini-kants.jpg?w=150&amp;h=150 150w, https://fogarivistaletteraria.files.wordpress.com/2017/11/david-valentini-kants.jpg?w=300&amp;h=300 300w, https://fogarivistaletteraria.files.wordpress.com/2017/11/david-valentini-kants.jpg?w=768&amp;h=768 768w" sizes="(max-width: 415px) 100vw, 415px" /></p>
<p>Tutto comincia con un disagio. Un senso d’inquietudine che turba le notti e strapazza le giornate, fa perdere l’orientamento e distrae da conversazioni, lavoro, affetti. In inglese c’è un termine che ho sempre trovato appropriato per questa sensazione: <em>turmoil</em>. Ecco, è quella cosa lì che monta secondo per secondo, che scuote dalle viscere come per un’intossicazione alimentare.</p>
<p>Allora si vomita. Si torna a casa e si vomita tutto, un giorno, senza un motivo preciso, senza capire perché in quel momento e con quelle parole. Ci si ficca le dita in gola pestando la tastiera di un pc sperando che non s’impalli e si va avanti – dimenticando i suoni e gli odori, cancellando il mondo intero – finché dopo qualche ora ci si riprende come da una febbre, la mente vuota e il corpo tremante. Tutto vibra, i muscoli sono tesi, la vista è appannata. Quello che resta è un letamaio di parole, la parte più marcia e oscura di quello che siamo stati negli ultimi venti, trenta o cinquant’anni. L’orrore è manifesto, l’orrore è davanti a noi. Siamo vuoti, purificati, liberi di tornare a vivere.</p>
<p>Poi però tutta quella roba va lasciata lì, a decantare come un vino d’annata. Va lasciata lì perché, ancorché malvagia fino alle ossa, è roba fragile e ci vuole poco a ucciderla. L’orrore che abbiamo tirato fuori è un bambino appena nato, il cucciolo infelice di un dio distruttore.</p>
<p>Va lasciato lì, quel feto, non va toccato. Ci si tornerà dopo qualche tempo, quando sentiremo rimontare quel<em> turmoil</em> e sapremo, in quel momento, che non potremo fare a meno di tornare. Perché si torna sempre alla scrittura. Si torna sempre ad amare ciò che si odia.</p>
<p>Ma si deve torna sempre anche a limare, con la pazienza che solo un artigiano sa possedere, quell’orrore per renderlo finalmente bellezza.</p>