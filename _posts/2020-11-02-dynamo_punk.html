---
title: Dynamo Punk
image: VERDE.jpg
created_at: 2020-11-02 08:00:00.000000000 Z
author: Verde
layout: post
category: verde
tags: verde
original_link: https://verderivista.wordpress.com/2020/11/02/dynamo-punk/
---

<a href='https://verderivista.wordpress.com/2020/11/02/dynamo-punk/' target='_blank' > Leggi su Verde</a>
<div data-shortcode="caption" id="attachment_22442" style="width: 1678px" class="wp-caption alignnone"><img loading="lazy" aria-describedby="caption-attachment-22442" data-attachment-id="22442" data-permalink="https://verderivista.wordpress.com/2020/11/02/dynamo-punk/20190715_113217/" data-orig-file="https://verderivista.files.wordpress.com/2020/11/20190715_113217.jpg" data-orig-size="1668,2322" data-comments-opened="1" data-image-meta="{&quot;aperture&quot;:&quot;1.9&quot;,&quot;credit&quot;:&quot;&quot;,&quot;camera&quot;:&quot;SM-A320FL&quot;,&quot;caption&quot;:&quot;&quot;,&quot;created_timestamp&quot;:&quot;1563190219&quot;,&quot;copyright&quot;:&quot;&quot;,&quot;focal_length&quot;:&quot;3.6&quot;,&quot;iso&quot;:&quot;200&quot;,&quot;shutter_speed&quot;:&quot;0.058823529411765&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="20190715_113217" data-image-description="" data-medium-file="https://verderivista.files.wordpress.com/2020/11/20190715_113217.jpg?w=216" data-large-file="https://verderivista.files.wordpress.com/2020/11/20190715_113217.jpg?w=700" class="alignnone size-full wp-image-22442" src="https://verderivista.files.wordpress.com/2020/11/20190715_113217.jpg" alt="20190715_113217" width="1668" height="2322" srcset="https://verderivista.files.wordpress.com/2020/11/20190715_113217.jpg 1668w, https://verderivista.files.wordpress.com/2020/11/20190715_113217.jpg?w=108&amp;h=150 108w, https://verderivista.files.wordpress.com/2020/11/20190715_113217.jpg?w=216&amp;h=300 216w, https://verderivista.files.wordpress.com/2020/11/20190715_113217.jpg?w=768&amp;h=1069 768w, https://verderivista.files.wordpress.com/2020/11/20190715_113217.jpg?w=736&amp;h=1024 736w" sizes="(max-width: 1668px) 100vw, 1668px" /><p id="caption-attachment-22442" class="wp-caption-text">Federica Sabelli</p></div>
<p style="text-align:justify;"><em>Lavorare ai racconti di/con</em> <a href="https://verderivista.wordpress.com/category/stefano-sicignano/" target="_blank" rel="noopener"><strong>Stefano Sicignano</strong></a><em> è praticamente un lavoro. In redazione c&#8217;è una squadra dedicata 24/7 pronta a intervenire in caso di bisogno (eliminare le spaziature superflue e aleatorie, inserire i caporali in luogo dei segni maggiore e minore, ristabilire le spaziature che non erano né superflue né aleatorie ma letterarie, ecc). Se ne vale la pena? Fottutamente sì, in quanto in giro sulle riviste belle che si leggono fuori da Verde (sì, esistono altre riviste oltre Verde) (sì, lo sappiamo, è pazzesco) non si sono mai lette istantanee come</em> <strong>Dynamo Punk</strong>, <em>ultimo capitolo della Trilogia punk di Stefano (<a href="https://verderivista.wordpress.com/2020/10/19/100celle-city-rockers/" target="_blank" rel="noopener">qui</a> 100celle CityRockers, <a href="https://verderivista.wordpress.com/2020/10/26/klaus-il-terrorista/" target="_blank" rel="noopener">qui</a> Klaus il terrorista).</em><br /><em>E adesso, che cosa succederà? Non lo sappiamo, ma la squadra dedicata 24/7 e la redazione tutta di Verde resta in ascolto. L&#8217;invito è di leggere con attenzione Stefano e solo se vi avanza tempo anche Marinelli, che è finito sulla rivista del Guru. <a href="https://www.micorrizelitlab.it/2020/10/30/alveoli/?fbclid=IwAR2qC5qSAt6e60RWW_wMrdglTUR0sMuNZY6nIvjBpmCdRz29dnq6Yg5-pI0" target="_blank" rel="noopener">Alveoli</a>. Nonostante la consecutio.</em><br /><em>Avete letto con attenzione Stefano e Marinelli e ancora vi avanza tempo? Siete educatori, non non c&#8217;è che dire. Due libri pazzeschi in uscita a novembre: i nostri cari fratelli Herr Alfie Zucchi (<a href="https://www.facebook.com/polidoroeditore/photos/a.626440687386860/3240937702603799/?type=3" target="_blank" rel="noopener">qua</a>) e Ferro (<a href="https://www.wojtekedizioni.it/timidi-messaggi-per-ragazze-cifrate-ferruccio-mazzanti/" target="_blank" rel="noopener">qua</a>). </em><br /><em>Abbiamo scoperto che</em> <a href="https://verderivista.wordpress.com/category/federica-sabelli/" target="_blank" rel="noopener"><strong>Federica Sabelli</strong></a> <em>scrive da dea e dipinge da demone: noi siamo ammiratə e così speriamo di voi. Nell&#8217;attesa messianica che tutto arichiuda un&#8217;altra volta, torniamo mercoledì prima delle 18. Voi vedete di iniziarla bene sta settimana.</em><br /><span id="more-22440"></span></p>
<p style="text-align:justify;">Karl-Heinz, Lothar e Mathias stanno riversi sulla sponda occidentale del Wuhle. Ascoltano a volume altissimo il sound strumentale di NO WAY di Nina Hagen dal portatile giamaicano SANYO che tre giorni prima Ingo ha barattato con un bellissimo Punk d’oltre cortina, di cui s&#8217;è follemente innamorato, in cambio di un paio di anfibi taglia 45 di fabbricazione sovietica.</p>
<p style="text-align:justify;">Ognuno se ne sta per i cazzi suoi. Karl-Heinz sta pensando ai tifosi della Roma e a quanti soldi rubargli in quella favorevole notte di plenilunio di primavera; Mathias sta pensando ai tifosi della Roma e a quanti di loro spaccargli la testa; Lothar sta pensando ai tifosi della Roma e quanti di loro segnalarne alla STASI.</p>
<p style="text-align:justify;">Sono solo le quattro e venti e tredici secondi del pomeriggio e i tre giovani PunK sono già completamente ubriachi. Tutta colpa di quella fottutissima birra alla menta omaggio di padre Postler per la performance musicale della loro band nella Chiesa del Redentore di Rummersburg sabato diciassette marzo. Adesso c&#8217;è un impellente bisogno di anfetamine. Magari! Ci si accontenterebbe pure di fendimetrazine sotto qualsiasi forma. Magari! Bontril o Plegine. Magari! Magari! Magari! Metanfetamina del tipo Pervitin. Ma dove cazzo rimediarla? E come cazzo pagarla? Stiamo a Berlino Est nella prima metà degli anni ottanta mica nella Germania nazionalsocialista di quel figlio di troia di Adolf Hitler.</p>
<p style="text-align:justify;">Intanto a 500KM da Berlino Est in piena DDR, cinque ragazzi romani, tutti e cinque di Centocelle, non fanno, a loro altissimo rischio e pericolo, che passarsi uno spinello dopo l&#8217;altro.</p>
<p style="text-align:justify;">Le Plegine se le caleranno più tardi, allo stadio. Ne hanno due scatole: una per loro, l&#8217;altra da vendere a quegli idioti di crucchi comunisti.</p>
<p style="text-align:justify;">Nel portabagagli della Opel Kadett SW hanno riposto con cura teutonica la pezza con su scritto MODS.</p>
<p style="text-align:justify;">Nottetempo si sono lasciati alle spalle la loro firma spruzzata di nero sul palazzo all&#8217;angolo di Piazza delle Camelie, tra le vetrine della concessionaria Renault. MODS RULE. Di fronte al monumento ai caduti di Centocelle. Una demarcazione del territorio. Una sfida. Come quella di seguire la Roma a Berlino Est, in un paese comunista. Sempre presenti, pronti a tutto. Da soli.</p>
<p style="text-align:justify;">L&#8217;arrivo nella Capitale della Repubblica Democratica Tedesca è previsto per le otto e mezza della sera. A un quarto alle nove, tutti dentro lo stadio.</p>
<p style="text-align:justify;">Karl-Heinz, Lothar e Mathias attraversano il fiume e, disperati, si mettono alla spasmodica ricerca delle pasticche psicotrope. Hanno soltanto due possibilità, le stesse di sempre: un piccolo burocrate spacciatore che rivendica, perlopiù millanta, amicizie criminali d&#8217;oltre cortina e un grosso funzionario della STASI con agganci niente po&#8217; po&#8217; di meno che col Presidente Erich Honecker, noto abusatore di anfetamine.</p>
<p style="text-align:justify;">Ci si decide per la prima opzione, anche perché il funzionario risulta irreperibile. Così come il Presidente. Lothar si scusa con i suoi amici per la dritta saltata.</p>
<p style="text-align:justify;">«Poi un giorno mi spiegherai come cazzo fai a conoscere certa gente!»<br /><span style="font-size:inherit;">«Te lo spiego subito. Mio padre è un cugino di Honecker e mia madre…»<br /></span><span style="font-size:inherit;">«Se lo scopa». Karl-Heinz si sbraca in una grassa risata, Lothar lo segue a ruota. Forse è vero che la madre si scopa il Presidente. Mathias se ne fotte di Lothar, di sua madre, di Honecker e delle parole inutili vomitate da Karl-Heinz.<br /></span><span style="font-size:inherit;">Bisogna invece sbrigarsi. Anche perché comincia a fare freddo.<br /></span><span style="font-size:inherit;">«Daje! Sennò quel cojone mica lo becchiamo».<br /></span><span style="font-size:inherit;">Sua madre è italiana, romana per la precisione, e non si scopa nemmeno suo padre. Lui è sicurissimo di essere stato adottato.<br /></span><span style="font-size:inherit;">«No problem amico!»<br /></span><span style="font-size:inherit;">«No problem una sega. Bisogna parcheggiare il mostro e nascondere le batterie». D&#8217;altronde dodici torcioni DURACELL sono un bel tesoretto per chiunque nella DDR del 1984.<br /></span><span style="font-size:inherit;">«So io dove invertarle».<br /></span><span style="font-size:inherit;">Il Socialismo aguzza l&#8217;ingegno.<br /></span><span style="font-size:inherit;">(…)<br /></span><span style="font-size:inherit;">(…)<br /></span><span style="font-size:inherit;">«So io dove nasconderle».<br /></span><span style="font-size:inherit;">«Mo sì!»<br /></span><span style="font-size:inherit;">«E namo!»<br /></span><span style="font-size:inherit;">Il Socialismo acuisce le capacità dialettiche e dialettali.</span></p>
<p style="text-align:justify;">Lo-pseudo-spacciatore-piccolo-burocrate come al solito non corrisponde l&#8217;offerta alla domanda. Ma la faccenda è di ordine farmaceutico piuttosto che capitalistico e controrivoluzionario, dato che qualcosa i tre giovani PunK riusciranno ad ottenerla: 2 boccette del tipo Lexotan da 2,5 mg. Ansiolitici socialisti, perdio!</p>
<p style="text-align:justify;">Per l&#8217;assaggio, poi, spunta fuori, sempre grazie a Lothar, pure un terzo flacone: 50 gocce a testa. E un paio di boccate ciascuno d&#8217;erba ammoniacata.</p>
<p style="text-align:justify;">Ci si riversa quindi per strada, direzione stadio. Fatti al punto giusto. E con ancora qualche marco in tasca; gli ansiolitici stanno facendo a pieno il loro dovere fors’anche perché li hanno presi a buffo (chi l&#8217;avrebbe mai detto: questa pratica è molto diffusa nella Germania dell’Unità Socialista!).</p>
<p style="text-align:justify;">Per cui altre birre, stavolta tre lager in bottiglia ovviamente di produzione autoctona.</p>
<p style="text-align:justify;">Sorridenti e rallentati arrivano ai cancelli dello Friederich-Ludwig-Jahn-Sportpark a sette minuti dall&#8217;inizio del match: devono subitaneamente trasformare la paranoia in rabbia. Si calano altre cinquanta gocce a testa, salgono di corsa le gradinate e si piazzano in cima. Cominciano a tifare a squarciagola mentre fissano con occhi iniettati di sangue nel settore ospiti cinque ragazzi un po&#8217; troppo esagitati e un po&#8217; troppo modernisti, un po&#8217; troppo capitalisti e un po&#8217; troppo nazistoidi. Un po&#8217; troppo per loro tre che sono nati e cresciuti nel Sowjetsektor di Berlino Est. MODS, l&#8217;obiettivo è stato identificato. Ma si sgretola immediatamente. I cinque balordi si sono dispersi in mezzo agli altri tifosi, un centinaio circa. Bisogna aspettarli all&#8217;uscita, colla speranza che siano da soli.</p>
<p style="text-align:justify;">Karl-Heinz è il più agitato di tutti, ha il cuore che sta per sfondargli il petto, il cervello che pompa adrenalina a più non posso. Deve agire. Invece pensa.</p>
<p style="text-align:justify;">Pensa che quegli stronzetti vadano squattrinati di soldi e droghe e massacrati ben benino a casa loro. I suoi amici sono d&#8217;accordo con lui.</p>
<p style="text-align:justify;">Sanno perfettamente che la Dynamo non recupererà mai lo svantaggio di tre reti subìte all&#8217;andata, il che significa che i giallorossi andranno avanti in Coppa dei Campioni per le semifinali e giocheranno un&#8217;altra partita in casa, e loro ci saranno. A caccia di MODS.</p>
<p style="text-align:justify;">Roma, 25 Aprile 1984, allo Stadio Olimpico si gioca la semifinale di ritorno di Coppa dei Campioni. Si ritrovano di fronte la Roma e il Dundee United. All&#8217;andata è finita 2-0 per gli scozzesi.</p>
<p style="text-align:justify;">Karl-Heinz, Lothar e Mathias dopo un viaggio allucinante di tre giorni e mezzo sono finalmente giunti a destinazione. Hanno attraversato Polonia Ungheria Romania Jugoslavia; hanno preso treni passaggi in auto scavalcato confini. Alla fine ce l&#8217;hanno fatta.</p>
<p style="text-align:justify;">Sono entrati allo stadio alle 13:00, sono usciti alle 19:15. Hanno tifato, ubriachi, insieme ai supporters scozzesi. Sono assai dispiaciuti per la sconfitta del Dundee United per 3-0. Non sono per niente soddisfatti. Dove sono i MODS?</p>
<p style="text-align:justify;">«Ci fermiamo a Roma un mese, so io dove». Mathias s’asciuga la fronte colla manica destra del Chiodo di pelle rosso splendente.<br /><span style="font-size:inherit;">«A Forte Prenestino, a Centocelle: il quartiere dove è nata e cresciuta mia madre».<br /></span><span style="font-size:inherit;">«E poi ci mettiamo alla ricerca di quei figli di puttana!»<br /></span><span style="font-size:inherit;">Karl-Heinz e Lothar acconsentono. Più per la voglia di starsene un mese dall&#8217;altra parte che per il bisogno di incularsi a sangue quei merdosi modernisti malvestiti.</span></p>
<p style="text-align:justify;">«Voglio il Chiodo di pelle rosso splendente. Voglio il Chiodo di pelle rosso splendente come quello di quel frocio punkettone sdentato che m&#8217;ha cioccato per tutta la partita a Berlino. Lo sono pure andato a cercare per levarglielo ma non l&#8217;ho mica beccato il figlio di puttana anarcoide di merda!»</p>
<p style="text-align:justify;">Tonino è il leader dei MODS e da più di un mese c’ha la fissa del Chiodo di pelle rosso splendente, lo vuole per la finale. Ce lo deve avere a qualsiasi prezzo. A costo di comprarselo.</p>
<p style="text-align:justify;"><em>«LIVER-POO-L LIVER-POO-L LIVER-POO-L LIVER-POO-L LIVER-POO-L  </em><em style="font-size:inherit;">LIVER-POO-L LIVER-POOOOOOOO-L».<br /></em><em style="font-size:inherit;">«LIVER-POO-L LIVER-POO-L LIVER-POO-L LIVER-POO-L LIVER-POO-L </em><em style="font-size:inherit;">LIVER-POO-L LIVER-POOOOOOOO-L».</em></p>
<p style="text-align:justify;">Karl-Heinz, Lothar e Mathias cantano, bevono e ballano. Da tre giorni e tre notti. Urlano al cielo i cori della KOP, bevono fiumi di birra PERONI e pogano. Pogano. Pogano.</p>
<p style="text-align:justify;">Mathias è il più euforico: ha saputo dai compagni del Fortino Prenestino in che modo rintracciare i MODS. Dove scontrarsi con loro. Quando e come sfondargli il culo.</p>
<p style="text-align:justify;">Soprattutto vuole massacrare di botte quello stronzetto che aveva individuato allo Sportpark la sera di Dynamo-Roma ma che s&#8217;era subito dileguato tra i suoi compari. È sicurissimo di riconoscerlo, di lui si ricorda il giubbotto BOMBER blu scuro i baffi neri e il ciuffo laccato, gli occhi color nocciola, i lineamenti effeminati e i denti bianchissimi. Un identikit. Alla maniera della STASI.</p>
<p style="text-align:justify;">Roma, 30 Maggio 1984, Stadio Olimpico, cancelli Curva Sud, ingresso est, ore 18:47. Una ressa disumana per entrare dentro, alcuni che si divincolano a forza per uscire fuori, tra i quali Tonino e i suoi accoliti, altri che aspettano dietro le transenne per attaccare quelli che escono. In mezzo a questi, Karl-Heinz, Lothar e Mathias, in divisa da guerriglia: anfibi da paracadutista Chiodo di pelle nera sdrucita pieno di borchie d&#8217;acciaio e con una grossa A cerchiata dietro la schiena e la firma argentata SUBURRA PUNK ROCKERS prestatogli per la bisogna da un compagno romano un pugno di ferro e, all&#8217;occorrenza, un coltello serramanico di cinque dita. L&#8217;impatto è immediato e violentissimo, una trentina di qua contro una trentina di là.</p>
<p style="text-align:justify;">I MODS, una decina, s’accaniscono contro tre PunK. Karl-Heinz e Lothar si buttano a capofitto nella rissa. Di tutta risposta Mathias s&#8217;avventa con rabbiosissima ferocia su un giovane MOD con indosso un Chiodo di pelle rosso splendente nuovo di zecca, che diventa adesso il suo unico precipuo imprescindibile obiettivo. Non gliene frega più un cazzo di Tonino, è così invasato che neanche lo riconosce. Vuole a tutti i costi quel Chiodo di pelle rosso splendente. Picchia, picchia duro. Con un diretto al volto spacca il naso di quel poveraccio che crolla immediatamente a terra. Lo colpisce allora con due calci in faccia, gli s&#8217;avvicina e gli sputa in bocca. Finalmente gli strappa di dosso il Chiodo di pelle sempre più splendente di rosso. Tonino si rannicchia, e piange a dirotto.</p>
<p style="text-align:right;"><a href="https://verderivista.wordpress.com/category/stefano-sicignano/" target="_blank" rel="noopener"><em>Stefano Sicignano</em></a></p>


<p></p>
			<div id="atatags-26942-5fa0a54cc8f49"></div>
			
			<script>
				__ATA.cmd.push(function() {
					__ATA.initDynamicSlot({
						id: 'atatags-26942-5fa0a54cc8f49',
						location: 120,
						formFactor: '001',
						label: {
							text: 'Annunci',
						},
						creative: {
							reportAd: {
								text: 'Segnala questo annuncio',
							},
							privacySettings: {
								text: 'Impostazioni sulla privacy',
							}
						}
					});
				});
			</script>