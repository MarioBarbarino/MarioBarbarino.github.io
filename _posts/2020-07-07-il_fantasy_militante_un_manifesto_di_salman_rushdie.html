---
title: 'Il fantasy militante: un manifesto di Salman Rushdie'
image: IL_RIFUGIO_DELL’IRCOCERVO.jpg
created_at: 2020-07-07 06:00:17.000000000 Z
author: Il Rifugio dell’Ircocervo
layout: post
category: IL RIFUGIO DELL’IRCOCERVO
tags: IL RIFUGIO DELL’IRCOCERVO
original_link: https://ilrifugiodellircocervo.com/2020/07/07/il-fantasy-militante-un-manifesto-di-salman-rushdie/
---

<a href='https://ilrifugiodellircocervo.com/2020/07/07/il-fantasy-militante-un-manifesto-di-salman-rushdie/' target='_blank' > Leggi su Il fantasy militante: un manifesto di Salman Rushdie</a>
<p style="text-align:justify;"><img loading="lazy" data-attachment-id="15047" data-permalink="https://ilrifugiodellircocervo.com/2020/07/07/il-fantasy-militante-un-manifesto-di-salman-rushdie/978880472240hig/" data-orig-file="https://ilrifugiodellircocervo.files.wordpress.com/2020/07/978880472240hig.jpg" data-orig-size="1000,1537" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="978880472240HIG" data-image-description="" data-medium-file="https://ilrifugiodellircocervo.files.wordpress.com/2020/07/978880472240hig.jpg?w=195" data-large-file="https://ilrifugiodellircocervo.files.wordpress.com/2020/07/978880472240hig.jpg?w=656" class="  wp-image-15047 alignleft" src="https://ilrifugiodellircocervo.files.wordpress.com/2020/07/978880472240hig.jpg" alt="978880472240HIG" width="175" height="269" srcset="https://ilrifugiodellircocervo.files.wordpress.com/2020/07/978880472240hig.jpg?w=175&amp;h=269 175w, https://ilrifugiodellircocervo.files.wordpress.com/2020/07/978880472240hig.jpg?w=350&amp;h=538 350w, https://ilrifugiodellircocervo.files.wordpress.com/2020/07/978880472240hig.jpg?w=98&amp;h=150 98w, https://ilrifugiodellircocervo.files.wordpress.com/2020/07/978880472240hig.jpg?w=195&amp;h=300 195w" sizes="(max-width: 175px) 100vw, 175px" />La mia prima volta con lui è stata con <em>I figli della mezzanotte</em>: un romanzo che mi ha insegnato che si può raccontare la storia di un paese anche inventando di sana pianta, che l&#8217;unico modo per essere presi sul serio è scherzare su tutto, che il piacere della lettura sta non tanto nell&#8217;arrivare al punto quanto nel divagare, girando intorno alle cose – si può cominciare dalla genealogia di una famiglia per spiegare perché il protagonista, in questo momento, è lì a soffiarsi il naso. <strong>Salman Rushdie è senza dubbio uno dei grandi narratori del nostro tempo, e per fortuna non ha mai dichiarato, come fece il compianto Philip Roth, di voler smettere di scrivere.</strong> Quest&#8217;anno è tornato con un nuovo libro che si chiama <em>Quichotte</em>.<span id="more-15045"></span></p>
<p style="text-align:justify;"><span style="color:var(--color-text);font-size:1rem;">Inutile tentare di riassumere la trama. Basta dire che le linee narrative sono due. La prima è quella di Ismail Smail, commesso viaggiatore di una certa età che passa gran parte del suo tempo a guardare la televisione e un giorno si innamora di Salma R., una nota presentatrice televisiva: decide che la conquisterà, e inizia a spedirle lettere d&#8217;amore in cui si firma, appunto, Quichotte, come l&#8217;eroe letterario a cui si sente più vicino – forse il più sognante degli eroi letterari. La seconda è quella di Sam DuChamp, uno scrittore di <em>spy stories</em> di origine indiana che sta scrivendo proprio il romanzo che stiamo leggendo, la storia di Quichotte: <strong>un romanzo dentro il romanzo, insomma; due vite parallele che, come ha dichiarato Rushdie nella prima presentazione del libro, sono logicamente destinate, sebbene contro ogni logica, a incontrarsi.</strong></span></p>
<p style="text-align:justify;">I rimandi tra le due linee non si contano: sia Quichotte che DuChamp sono nati in India, entrambi fanno i conti con un&#8217;America sempre più intollerante, con una sorella con cui da tempo hanno reciso ogni contatto, con un figlio scapestrato, con una losca faccenda che riguarda un farmaco molto pericoloso a base di oppioidi. <strong>Sono, insomma, il riflesso uno dell&#8217;altro, in una perfetta rappresentazione del rapporto tra ciò che un artista vive e ciò che inventa</strong>; e questo aspetto rende il romanzo una casa degli specchi complessa e sofisticata, architettata a puntino. Talmente architettata da rischiare di sembrare labirintica: in certi punti, pochi, mi sono sentito un attimo perso e addirittura una o due volte mi è sembrato di non capire più di chi stessimo parlando, se dell&#8217;autore DuChamp o del personaggio Quichotte – un disorientamento narrativo del tutto familiare per chi in questi giorni sta guardando <em>Dark</em>.</p>
<p style="text-align:justify;">Insomma, un romanzo divagante come ormai da tempo Rushdie ci ha abituati. Divagante, però, in un modo che talvolta rischia di inciampare nel cervellotico: si intrecciano e si accavallano riferimenti (spesso sottili, non di rado fini a se stessi) alla tradizione romanzesca e drammaturgica, alla televisione, a certi eventi e tendenze della politica e della vita sociale odierna, alla filosofia, alla cultura scientifica più recente, alla cultura popolare americana, alla cultura indiana: c&#8217;è di tutto e di più, e se non dovesse bastare possiamo aggiungere statue e pistole che parlano, intrighi di società segrete, intrighi di società farmaceutiche, figli che nascono dai genitori per partenogenesi: <strong>ecco, tutte queste cose messe insieme mi hanno lasciato la sensazione che il libro che stavo leggendo fosse non solo divagante &#8220;<em>à la Rushdie</em>&#8220;, ma che fosse semplicemente un casino.</strong> Non per gli ingredienti in sé, questo è evidente, quanto per l&#8217;apparente sconsideratezza con cui a volte sembravano essere stati mescolati.</p>
<p style="text-align:justify;"><strong>In modo del tutto inaspettato, mi è capitato spesso, mentre leggevo, che mi tornasse in mente un altro romanzo recente in cui c&#8217;era questa corrispondenza tra una storia raccontata e la storia del suo autore</strong> (ce ne sono mille, ma questo, come ho detto, è recente), un romanzo completamente diverso sotto mille aspetti eppure estremamente vicino a quello di Rushdie, anche, ad esempio, per quel trucchetto di passare dalla terza alla prima persona da una pagina all&#8217;altra, senza un pretesto metanarrativo che giustifichi la transizione: parlo di <em>La Sposa giovane</em> di Alessandro Baricco. Il libro di Baricco, anche se contiene meno della metà delle riflessioni sociali e sull&#8217;attualità che da sempre Rushdie riesce a infilare nelle sue trame ai confini del fantasy, e neanche un briciolo di quel proposito postmoderno di rileggere e fondere elementi di cultura letteraria e popolare in un&#8217;unica opera – nonostante tutto ciò, il libro di Baricco è molto più riuscito proprio nel suo nucleo centrale, e cioè il semplice intento formale di mettere nella stessa storia un personaggio e il suo autore.</p>
<p style="text-align:justify;">Questo – volendo sintetizzare – si deve a una compattezza, a una uniformità che nell&#8217;ultimo romanzo di Rushdie sembrano mancare (dice il saggio: senza uniformità sei fottuto). <strong>Troppi elementi per costruire una trama in fin dei conti semplice, così tanti che vengono lasciati morire perché diventano, a un certo punto, superflui</strong>: penso alla figura di Sancho, il figlio di Quichotte, che da sorta di amico immaginario diventa un ragazzo in carne e ossa (stavolta il riferimento è a <em>Pinocchio</em>: con tanto di fatina e grillo parlante) e alla fine si separa dal padre e va a sbriciolarsi in una nuvola di pixel davanti agli occhi del suo amore impossibile – senza che il vecchio Quichotte si decida a cercarlo o anche solo riporti alcuna conseguenza emotiva da questa separazione. Sparisce nel nulla, Sancho, proprio lui che si era conquistato spazio tra le pagine con la narrazione in prima persona: a poco più di tre quarti del romanzo è come se non fosse mai esistito.</p>
<p style="text-align:justify;">Sono sicuro che alcuni non avranno apprezzato questo paragone tra Rushdie e Baricco, ma è utile a spiegare in modo immediato che certe volte anche i grandi fanno i loro errori: che faccia piacere o meno crederci, quel libro di Baricco raggiunge il suo obiettivo con un&#8217;efficacia maggiore. <em>Quichotte</em> è, in fin dei conti, un romanzo formalmente incompiuto, imperfetto; sebbene rientri a pieno titolo nella produzione di Rushdie in virtù dell&#8217;energia vulcanica e dell&#8217;ironia travolgente che lo caratterizzano, rimane a mio parere un&#8217;opera minore, non del tutto riuscita. <strong>Mi è sembrato che, più che un romanzo vero e proprio, Rushdie abbia voluto scrivere il suo manifesto della letteratura a venire</strong>: una letteratura fatta di <em>pastiches</em>, di fuochi d&#8217;artificio, di salti formali e salti dell&#8217;immaginazione, ma anche di una grande premura verso il mondo che ci circonda – una letteratura colta, sofisticata, eppure mai cieca, sempre militante. Una letteratura attenta a registrare l&#8217;odio e le intolleranze tipiche del nostro tempo, a scomporle e a metterle in mostra – almeno per i pochi che hanno orecchie per ascoltare.</p>
<p style="text-align:justify;"><strong>A titolo di sintesi, riporto uno degli ultimi dialoghi tra il vecchio scrittore di <em>spy stories</em> Sam DuChamp e suo figlio</strong>:</p>
<p style="text-align:justify;">«Credi davvero che la vita sia priva di senso e che noi ci stiamo trasformando in animali senza moralità?», chiede Figlio. DuChamp risponde: «Credo sia legittimo, in un&#8217;opera d&#8217;arte concepita nella attuali condizioni, dire che siamo indeboliti dalla cultura che abbiamo creato, dai suoi elementi più popolari, soprattutto. E dalla stupidità e dall&#8217;ignoranza e dalla bigotteria, sì». E allora, dice Figlio: «Tu cosa hai fatto al riguardo? Qual è stato il tuo contributo? Qual è, secondo te, il segno che stai lasciando in questo mondo?»<br />
<strong>«Ho fatto il mio lavoro», risponde DuChamp, «e poi ci sei tu».</strong></p>
<p>Pierpaolo Moscatello</p>