---
title: Non abbiamo avuto la primavera
image: LA_LETTTERATURA_E_NOI.jpg
created_at: 2020-10-09 05:00:00.000000000 Z
author: La letteratura e noi
layout: post
category: la-letteratura-e-noi
tags: la-letteratura-e-noi
original_link: https://www.laletteraturaenoi.it/index.php/la-scrittura-e-noi/1271-non-abbiamo-avuto-la-primavera.html
---

<a href='https://www.laletteraturaenoi.it/index.php/la-scrittura-e-noi/1271-non-abbiamo-avuto-la-primavera.html' target='_blank' > Leggi su La letteratura e noi</a>
<div class="feed-description"><p><img src="https://www.laletteraturaenoi.it/images/105410849_o.png" alt="105410849 o" />&nbsp;1 - In che modo finisce il mondo? Anzi, riformulo subito la domanda: in che modo finisce un mondo? Siamo stati in questi mesi, tutti quanti, spettatori di uno strano fenomeno: la pandemia ci ha mostrato in maniera chiara che il mondo, questo mondo che siamo abituati a vivere, del quale ci lamentiamo, che cerchiamo di proteggere o di distruggere con i nostri comportamenti, che ci è consueto, che - pur essendosi allargato a dismisura con la rete, i mezzi di trasporto e telecomunicazioni - rimane un piccolo mondo, fatto dai nostri sistemi produttivi, economici, sociali, prodotto dalle nostre relazioni, imposto dal mercato, e recalcitrante allo stesso; questo mondo assolutamente meraviglioso - quanto erano belle le meduse trasparenti nei canali di Venezia! Oppure l’erba verde brillante che spuntava a ciuffi dai san pietrini di Piazza del Campo a Siena;<span class="s1">  s</span>enza dimenticare la scoperta del colore dell’acqua del Po, che in realtà è una forma di luce liquida, che si deposita lungo la città e la riverbera -, il mondo dei nostri genitori vecchi, e di colpo fragili e mortali, il mondo dei nostri amici, delle nostre relazioni, il mondo abitato dai nostri corpi, era finito.<span class="s1">  </span></p>
<p class="p1">2 - In realtà uno dovrebbe analizzare bene le frasi che scrive, chiedendosi se la frase abbia senso, e domandandosi almeno cosa significhino realmente la parola “mondo” e la parola “fine”.</p>
<p class="p1">Ernesto De Martino ne <i>La fine del mondo</i> (Einaudi) racconta l’episodio del campanile di Marcellinara (pp 69-76): De Martino è con la sua macchina, deve raggiungere una località, ma non riesce a trovarla. Nel suo vagabondare incontra un pastore e gli chiede indicazioni, l’uomo gliele dà, ma De Martino, non completamente convinto, lo prega di salire in macchina e di mostrargli la strada. L’uomo, non senza qualche perplessità, accetta. Iniziano il viaggio verso la località e con lo scorrere del tempo e dei chilometri l’ansia del contadino aumenta fino a diventare una agitazione quasi insopportabile, quando l’uomo si rende conto di non vedere più nel suo orizzonte visivo il campanile di Marcellinara. Così l’agricoltore chiede a De Martino di riportalo indietro al punto da dove<span class="Apple-converted-space">&nbsp; </span>potrà rivedere il suo campanile, cosa che l’antropologo fa.&nbsp;</p>
<p class="p1">Ora non è necessario stabilire, né interessa, se questo episodio sia realmente avvenuto, o se sia un apologo creato <i>ad hoc</i> da De Martino per farci entrare nella sua ricognizione della fine del mondo. Sta di fatto che per il contadino il mondo finisce quando il campanile del suo paese scompare dal suo orizzonte e campo visivo.&nbsp;</p>
</div>