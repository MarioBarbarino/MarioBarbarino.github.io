---
title: Lucentezza
image: LAHAR.jpg
created_at: 2019-05-17 20:31:36.000000000 Z
author: Lahar
layout: post
category: LAHAR
tags: LAHAR
original_link: https://www.laharmagazine.com/lucentezza/
---

<a href='https://www.laharmagazine.com/lucentezza/' target='_blank' > Leggi su Lucentezza</a>
<p class="p1">Triste la vita di chi non sospira,</p>
<p class="p1">di chi non pensa all’esistenza</p>
<p class="p1">che trascina, trascinato dal peso</p>
<p class="p1">tuttavia non percepito.</p>
<p class="p1">Così, felice della condizione,</p>
<p class="p1">dietro il vetro opaco del mondo,</p>
<p class="p1">vive ignaro di essere solo un’ombra.</p>
<p class="p1">Ma chi vive, solo, all’esterno,</p>
<p class="p1">oltre il vetro opaco, domanda a un’ombra</p>
<p class="p1">il “sì” della sua condizione.</p>
<p class="p1">È triste la vita di chi sospira,</p>
<p class="p1">di chi l’esistenza rigetta,</p>
<p class="p1">trascina, trascinato via dal peso</p>
<p class="p1">del tutto pensato e sentito.</p>
<p class="p1">&#8211;</p>
<p class="p1">Si vaga senza spiegazione alcuna</p>
<p class="p1">tra lande devastate dal mistero</p>
<p class="p1">in cerca della tecnologia organica</p>
<p class="p1">di giganti titani antropomorfi.</p>
<p class="p1">Montagne e fossi celano i brandelli</p>
<p class="p1">dei loro corpi in decomposizione.</p>
<p class="p1">Nel petto un altro male si nasconde,</p>
<p class="p1">ma che tosse e rigurgiti di sangue</p>
<p class="p1">manifestano in pozze fluorescenti.</p>
<p class="p1">Gli indizi del disastro perpetrato</p>
<p class="p1">giacciono in biblioteche e monoliti</p>
<p class="p1">dettati in altra lingua dai custodi:</p>
<p class="p1">geroglifici, rune, segni, codici.</p>
<p class="p1">Il lascito che sta a noi interpretare.</p>
<p class="p4">&#8211;</p>
<p class="p1">Nella psiche di ognuno si nascondono</p>
<p class="p1">impensabili mostri e paure inconsce,</p>
<p class="p1">bagagli emozionali che si perdono</p>
<p class="p1">in foreste moderne di non-luoghi.</p>
<p class="p1">Si assiste allo spettacolo del circo,</p>
<p class="p1">fluorescenti corride, teatri, acrobati.</p>
<p class="p1">Si destreggiano nelle megalopoli</p>
<p class="p1">o in vicoli di paese e vuoti semplici</p>
<p class="p1">tra sterco e foglie secche nei parcheggi.</p>
<p class="p1">Presenze lasciano fosfeni impressi</p>
<p class="p1">come a occhi chiusi flash e luci al neon.</p>
<p class="p1">Reminiscenze, trame, filamenti,</p>
<p class="p1">ragnatele mentali che si tessono</p>
<p class="p1">brulicando negli angoli in silenzio.</p>