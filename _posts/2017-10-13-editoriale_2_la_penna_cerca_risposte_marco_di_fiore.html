---
title: 'Editoriale #2: la penna cerca risposte – Marco Di Fiore'
image: FOGA.jpg
created_at: 2017-10-13 20:15:15.000000000 Z
author: Foga
layout: post
category: foga
tags: foga
original_link: https://fogarivistaletteraria.wordpress.com/2017/10/13/editoriale-2-la-penna-cerca-risposte-marco-di-fiore/
---

<a href='https://fogarivistaletteraria.wordpress.com/2017/10/13/editoriale-2-la-penna-cerca-risposte-marco-di-fiore/' target='_blank' > Leggi su Foga</a>
<p><a href="https://www.instagram.com/kantsexhibition/"><img loading="lazy" data-attachment-id="69" data-permalink="https://fogarivistaletteraria.wordpress.com/2017/10/13/editoriale-2-la-penna-cerca-risposte-marco-di-fiore/unicorni/" data-orig-file="https://fogarivistaletteraria.files.wordpress.com/2017/10/unicorni.jpg" data-orig-size="700,700" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="unicorni" data-image-description="" data-medium-file="https://fogarivistaletteraria.files.wordpress.com/2017/10/unicorni.jpg?w=300" data-large-file="https://fogarivistaletteraria.files.wordpress.com/2017/10/unicorni.jpg?w=700" class="  wp-image-69 aligncenter" src="https://fogarivistaletteraria.files.wordpress.com/2017/10/unicorni.jpg?w=484&#038;h=484" alt="unicorni" width="484" height="484" srcset="https://fogarivistaletteraria.files.wordpress.com/2017/10/unicorni.jpg?w=484&amp;h=484 484w, https://fogarivistaletteraria.files.wordpress.com/2017/10/unicorni.jpg?w=150&amp;h=150 150w, https://fogarivistaletteraria.files.wordpress.com/2017/10/unicorni.jpg?w=300&amp;h=300 300w, https://fogarivistaletteraria.files.wordpress.com/2017/10/unicorni.jpg 700w" sizes="(max-width: 484px) 100vw, 484px" /></a>Quando il demone preme sul petto e il fiato muore tra i denti e asciuga le labbra, le mani cercano pagine bianche bianchissime da riempire. Servono muscoli allenati e ingranaggi oliati per momenti come questi, quando la fame è poca e il demone vomita ciò che non riesce a mandare giù: parole incastrate nelle orecchie e gesti incollati agli occhi e adesso ancorati all’esofago che lotta con la peristalsi che alla fine crolla sfinita.</p>
<p>E le parole partono da dentro, in una cassa da miliardi di watt che risuona impazzita e le note scorrazzano e scheggiano le pareti, salgono fino alle ascelle e scivolano giù verso i polsi, le dita, i polpastrelli piegati in pose da gangrena. Una penna stretta che macchia e non è inchiostro quello che viene fuori dalla punta affilata, è sangue e sudore che si mescolano in pozioni che fumano velenose. La penna cerca risposte a interrogativi che aleggiano in una stanza dalle pareti scure, dalle finestre sbarrate lampadine bruciate. E le risposte trovano spazio tra le macchie, prendono forma e io con loro. Diventano sculture da ammirare e a cui chiedere perché.  E il silenzio preme sulle orecchie,  il rumore viene da dentro, dalle note che pian piano escono e si trasformano in lettere che s’incastrano in un domino che acquisisce velocità ed equilibrio.  Le lettere costruiscono obelischi che inneggiano al passato, che puntano a un futuro in cui il demone smetterà di premere sul petto. Ma se il demone sparisce sparisce anche l’inchiostro e l’obelisco diventa macerie su cui si può solo ingoiare polvere.</p>