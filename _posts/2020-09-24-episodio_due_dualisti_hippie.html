---
title: 'Episodio due: dualisti hippie'
image: L_INQUIETO.jpg
created_at: 2020-09-24 20:03:49.000000000 Z
author: L’inquieto
layout: post
category: l-inquieto
tags: l-inquieto
original_link: https://www.linquieto.it/dualisti-hippie/
---

<a href='https://www.linquieto.it/dualisti-hippie/' target='_blank' > Leggi su L’inquieto</a>
<p><img class="aligncenter wp-image-2451 size-medium" src="https://www.linquieto.it/wp-content/uploads/2020/09/logo-Kant-300x226.png" alt="" width="300" height="226" srcset="https://www.linquieto.it/wp-content/uploads/2020/09/logo-Kant-300x226.png 300w, https://www.linquieto.it/wp-content/uploads/2020/09/logo-Kant.png 429w" sizes="(max-width: 300px) 100vw, 300px" /></p>
<p style="text-align: center;"><strong>presenta</strong></p>
<p style="text-align: center;"><strong>Episodio due: Dualisti hippie<br />
</strong></p>
<p>Veniamo ora ai <strong>dualisti</strong>, qui la gamma di tipi umani si allarga a dismisura: dall’aspirante guru di nuovi culti orientaleggianti, al fuoricorso di ingegneria riconvertitosi al culto del <em>ci-sono-cose-che-la-scienza-non-può-spiegare</em>. Per non parlare dei <strong>criptofisicalisti</strong>, che di fronte alle trovate sempre più astruse della fisica contemporanea (energia e massa oscura, lacci che vibrano) si schierano, provvisoriamente, dalla parte dei dualisti, pronti a voltar loro le spalle non appena qualche Nobel gli farà un fischio per dirgli “ehi ragazzi! Tutto a posto, l’anima non esiste e la mente è pura materia”.</p>
<p>Veniamo al primo caso, il<strong> dualista puritano</strong> (DP). Costui ai giorni nostri è guardato da tutte le altre sette, pardon <em>correnti filosofiche</em>, come lo scemo del villaggio o nella migliore delle ipotesi come un cucciolo indifeso tipo Bambi.<br />
Nei seminari il dualista puritano si becca gli stessi sguardi che susciterebbe un video di Youtube con un gattino zoppicante. A volte si becca anche qualche carezzina sulla testa.<br />
L’idea del dualismo puritano è semplice e diretta, pochi cazzi. C’è il mondo materiale, fatto di mattoni, sangue, organi, ecc. e poi c’è il mondo mentale, abitato dalle nostre esperienze soggettive, dai nostri stati coscienti per dirla in modo più <em>cool</em>. Due diversi piani di realtà.</p>
<p>Il dualista non nega l’esistenza dei neuroni, dei neurotrasmettitori, ecc. ma secondo lui tra questi e i nostri stati coscienti c’è una correlazione: quando hai uno hai anche l’altro.<br />
DP ha una visione detta “<strong>interazionista</strong>”, per lui mente e corpo si influenzano a vicenda. Il mondo esterno viene catturato dalla retina e le informazioni vengono trasmesse alla corteccia visiva, a questi processi materiali si correla l’esperienza soggettiva l’esperienza soggettiva, quasi televisiva, di star vedendo qualcosa.<br />
Altro esempio, io penso “ora alzo la mano destra” e <em>voilà</em>, questa si alza grazie al mio pensiero!<br />
DP di solito viene cazziato malissimo da qualsiasi scientofilo o saputello in prossimità (non necessariamente un fisicalista, va bene anche un dualista figo, ma di lui ne parleremo dopo).<br />
Il motivo del cazziatone è presto detto, se la coscienza è immateriale come fa a interagire con qualcosa di materiale? A questa domanda DP di solito risponde snocciolando teorie <em>new age</em>, esperienze extracorporee, trip mistici dopo aver mangiato brownies all’erba in un coffee shop di Amsterdam e altre cose del genere.</p>
<p>Passiamo ora al <strong>Dualista Figo</strong>, DF d’ora in poi. Sarebbe più corretto chiamarlo <strong>panpsichista</strong>, ma visto l’atteggiamento <em>cool</em> degli appartenenti a questa specie Dualista Figo risulta più appropriato.<br />
A differenza del fisicalista, che passa inevitabilmente per un cagacazzi <em>so-tutto-io</em>, DF è <em>trendy</em>, non come quello sfigato di DP, lui è super informato su tutti gli ultimi studi neuroscientifici, lo invitano agli workshop di fisica quantistica perché ormai anche per gli scienziati <em>hard</em> fa figo avere un filosofo da sfoggiare alle cene e alle feste.<br />
DF parte da una premessa: a una certa nell’universo appare ‘sta cosa chiamata <em>coscienza</em>, <em>esperienza soggettiva</em>, <em>anima</em>. La scienza ci dice che dev’essere giustificabile anche quella roba là, coi suoi metodi.<br />
Il problema è che finora niente è riuscito a spiegare perché ‘sti cazzo di processi neurali diano vita alla coscienza. A che serve? Assembla un essere umano tale e quale a te, con tutti gli stessi pezzi al loro posto e potrebbe fare tutto quello che fai tu, senza esperienza soggettiva.<br />
Ecco quindi che DF tira fuori la genialata: inutile bloccarsi ai processi neurali e spiegare come creino la soggettività! Non serve regà! Svolta del secolo! Tutto è in qualche misura cosciente, anche i protoni. Ovviamente una micro-coscienza è diversa dalla nostra, mo’ non è che l’elettrone ha le crisi esistenziali perché è negativo. Ma quando le micro-coscienze si uniscono, <em>voilà,</em> una macro-coscienza.<br />
Era tutto là dall’inizio, “apppostissimo!” Dice DF sorseggiando uno spritzetto e atteggiandosi a uomo vissuto pur avendo trent’anni.</p>
<p style="text-align: left;">Ecco però il predatore naturale di DF, ovvero il <strong>Fisicalista Figo</strong>, già pronto a smontare la sicurezza da sborone spritzettaro del Dualista Figo. Lo guarda un attimo, poi passa all’attacco.<br />
“Tutto bello &#8211; dice FF &#8211; ma non regge. Le menti non sono mica come mattoni, non è che se metti insieme un tot di micro-menti, <em>tac</em>, hai la macro-mente di Gianni. Come dimostri ‘sta roba? Quante micro-menti servono per un Gianni?”.<br />
Il DF si scola il suo Campari Spritz e con una scusa abbandona la situazione in cerca di nuove piazze dove ammaliare, mangiare e bere a sbafo, dato che, come ogni filosofo (non fisicalista figo) che si rispetti, DF non ha una lira.<br />
“Vendo sogni, non solide realtà”.</p>
<p><img class="aligncenter wp-image-2470 size-large" src="https://www.linquieto.it/wp-content/uploads/2020/09/3_DH-1024x1024.jpg" alt="dualisti hippie" width="820" height="820" srcset="https://www.linquieto.it/wp-content/uploads/2020/09/3_DH-1024x1024.jpg 1024w, https://www.linquieto.it/wp-content/uploads/2020/09/3_DH-150x150.jpg 150w, https://www.linquieto.it/wp-content/uploads/2020/09/3_DH-300x300.jpg 300w, https://www.linquieto.it/wp-content/uploads/2020/09/3_DH-768x768.jpg 768w, https://www.linquieto.it/wp-content/uploads/2020/09/3_DH-720x720.jpg 720w, https://www.linquieto.it/wp-content/uploads/2020/09/3_DH-820x820.jpg 820w" sizes="(max-width: 820px) 100vw, 820px" /></p>
<p style="text-align: right;"><strong>Testo</strong> Adriano Manca<br />
<strong>Illustrazione</strong> Costanza Ciattini</p>
<p>&nbsp;</p>
<p><strong> </strong></p>
<p><strong> </strong></p>
<p><strong> </strong></p>
<p>L'articolo <a rel="nofollow" href="https://www.linquieto.it/dualisti-hippie/">Episodio due: dualisti hippie</a> proviene da <a rel="nofollow" href="https://www.linquieto.it">l&#039;inquieto</a>.</p>