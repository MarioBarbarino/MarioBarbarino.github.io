---
title: "“effe – Periodico di Altre Narratività”: numero sei"
image: EFFE.jpg
created_at: 2017-01-23 01:08:13.000000000 Z
author: Effe
layout: post
category: effe
tags: effe
original_link: http://www.flaneri.com/2017/01/23/effe-periodico-narrativita-numero/
---

<a href='http://www.flaneri.com/2017/01/23/effe-periodico-narrativita-numero/' target='_blank' > Leggi su Effe</a>
<p>Avviso a tutti i lettori curiosi, ai frequentatori assidui delle librerie indipendenti, agli editori in ricerca di voci nuove, ai divoratori onnivori di racconti e agli amanti delle illustrazioni: è uscito <i>effe – Periodico di Altre Narratività</i> #6 e questa volta le storie che lo compongono sono ispirate da una sola parola: limite. Il confine, la linea terminale o divisoria, il livello massimo al di sopra o al di sotto del quale si verifica normalmente un fenomeno, il limite come superamento, oppure come impedimento fisico, umano o divino.</p>
<p>È a partire da questa suggestione che Paolo Cognetti, Luca Ricci, Davide Coltri, Alessio Schreiner, Matteo Pascoletti, Laura Fusconi, Luca Franzoni e Francesca Morelli hanno costruito i loro racconti ed è proprio partendo da questi racconti che Nathalie Cohen, Marianna Coppo, Alessandra De Cristofaro, Geometric Bang, Giovanna Lopalco, Alessandro Ripane, Alice Socal e Olga Trachini hanno realizzato le illustrazioni che troverete all’interno del volume.</p>
<p>Questo numero lo riconoscete dall’asinello in copertina, il simbolo scelto dall’illustratrice Pamela Cocconi per rappresentare la forza testarda (e necessaria) per superare gli ostacoli e abbattere tutti i muri perché, alla fin fine, «Nihil difficile volenti». Noi abbiamo trovato quella di Pamela una buona intuizione oltreché un’ottima sintesi dello spirito necessario a far crescere progetti indipendenti, a promuovere una narrativa breve di qualità e a scovare voci nuove.</p>
<p>Ma c’è di più, perché <i>effe</i> #6 è anche il frutto di qualcos’altro: del <a href="http://www.flaneri.com/2016/10/13/alla-ricerca-nuovi-autori-effe-6/" target="_blank">contest</a> che abbiamo lanciato lo scorso ottobre e dello scouting portato avanti dalla nostra redazione in collaborazione con lo studio editoriale 42Linee, ma anche della grinta delle <a title="Le librerie amiche" href="http://www.42linee.it/librerie/" target="_blank">librerie indipendenti amiche</a> che supportano il nostro progetto.</p>
<p>Per chi ancora non lo sapesse, <i>effe</i> è un volume semestrale di narrativa inedita illustrata ideato<i> </i>in collaborazione con lo <a href="http://www.42linee.it/">studio editoriale 42Linee</a>. Nasce nel 2012, con l’intento di scandagliare il panorama narrativo italiano, offrendo una «zona franca» in cui gli autori esordienti siano sostenuti da scrittori già affermati e nella quale i migliori racconti inediti possano trovare pubblicazione. La tiratura limitata e la distribuzione diretta, <i>vis-à-vis </i>con i librai indipendenti, ribadiscono la volontà del progetto di pensare al libro come il risultato di un lavoro artigianale e insieme capace di riportare in auge la pratica dello sperimentalismo in campo narrativo, esulando dai soliti circuiti editoriali e proponendo la varietà di stile e di pensiero come principali premesse di indagine culturale.</p>
<p>&nbsp;</p>
<h5>Questo il sommario di <em>effe – Periodico di Altre Narratività</em>, numero sei</h5>
<p>&nbsp;</p>
<ul>
<li><em>Il grande blu</em> di Roberto Bioy Fälsher</li>
<li><i>I lanciatori </i>di Paolo Cognetti (ill. di Alessandra De Cristofaro)</li>
<li><i>Eidetica</i> di Matteo Pascoletti (ill. di Alice Socal)</li>
<li><em>La figlia del padrone</em> di Laura Fusconi (ill. di Marianna Coppo)</li>
<li><em>Kalat</em> di Davide Coltri (ill. di Giovanna Lopalco)</li>
<li><em>Ci vorrebbe il mattino che scaccia i fantasmi </em>di Alessio Schreiner (ill. di Olga Tranchini)</li>
<li><i>Un cosa che non si aspettava nessuno </i>di Luca Franzoni (ill. di Alessandro Ripane)</li>
<li><em>Solo cose morte</em> di Francesca Morelli (ill. di Nathalie Cohen)</li>
<li><em>La poltrona</em> di Luca Ricci (ill. di Geometric Bang)</li>
</ul>
<p>&nbsp;</p>
<p><strong><a href="http://www.42linee.it/effe-6/" target="_blank">Qui </a></strong>è possibile acquistare online effe #6 e consultare l’elenco delle librerie indipendenti amiche.</p>
<p>Per maggiori informazioni: <a href="mailto:periodico.effe@gmail.com">periodico.effe@gmail.com</a></p>
<p>L'articolo <a rel="nofollow" href="http://www.flaneri.com/2017/01/23/effe-periodico-narrativita-numero/">“effe – Periodico di Altre Narratività”: numero sei</a> sembra essere il primo su <a rel="nofollow" href="http://www.flaneri.com">Flanerí</a>.</p>