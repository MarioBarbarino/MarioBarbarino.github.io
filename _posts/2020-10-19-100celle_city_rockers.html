---
title: 100Celle City Rockers
image: VERDE.jpg
created_at: 2020-10-19 07:00:00.000000000 Z
author: Verde
layout: post
category: verde
tags: verde
original_link: https://verderivista.wordpress.com/2020/10/19/100celle-city-rockers/
---

<a href='https://verderivista.wordpress.com/2020/10/19/100celle-city-rockers/' target='_blank' > Leggi su Verde</a>
<div data-shortcode="caption" id="attachment_22376" style="width: 3010px" class="wp-caption aligncenter"><img loading="lazy" aria-describedby="caption-attachment-22376" data-attachment-id="22376" data-permalink="https://verderivista.wordpress.com/img-0272/" data-orig-file="https://verderivista.files.wordpress.com/2020/10/img-0272.jpg" data-orig-size="3000,4000" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;1599672571&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="img-0272" data-image-description="" data-medium-file="https://verderivista.files.wordpress.com/2020/10/img-0272.jpg?w=225" data-large-file="https://verderivista.files.wordpress.com/2020/10/img-0272.jpg?w=700" class="alignnone size-full wp-image-22376" src="https://verderivista.files.wordpress.com/2020/10/img-0272.jpg" alt="img-0272" width="3000" height="4000" srcset="https://verderivista.files.wordpress.com/2020/10/img-0272.jpg 3000w, https://verderivista.files.wordpress.com/2020/10/img-0272.jpg?w=113&amp;h=150 113w, https://verderivista.files.wordpress.com/2020/10/img-0272.jpg?w=225&amp;h=300 225w, https://verderivista.files.wordpress.com/2020/10/img-0272.jpg?w=768&amp;h=1024 768w" sizes="(max-width: 3000px) 100vw, 3000px" /><p id="caption-attachment-22376" class="wp-caption-text"><em>Claudia D&#8217;Angelo</em></p></div>

<p style="text-align:justify;"><em>Valentina Maini ha trionfato (sacrosanto) la <a href="https://www.indiscreto.org/classifica-di-qualita-ottobre-2020/" target="_blank" rel="noopener">Classifica di qualità di ottobre dell&#8217;Indiscreto</a>, noi lo sapevamo (lo dicevamo <a href="https://www.facebook.com/ArciSparwasser/videos/979499345898655/?__xts__[0]=68.ARAa3TIXhmq0krB9zeg2opUr2qvlVSx0uqQBbSJsMb1n6FajXjoR75GhomxPaQkZjtkF9XifjRMr2e1V1-bGPcrpvHxslzI6VngpQtscAv6KB8_xgfuQFEPyp3HorX8E_701q-MjzGPPfn-XrS--v-O8Cpty8S3_BAPSLrhl-LqXhqas9036anzJFfY6NVi3_Avz_DFc1QTrHAcGk5SwefIBRfGUYwJC4ZXVAm2zAeYHaoHvcIAQoswQBnnMy2QNeuw7httfA4gTOAalw53U6725UasKWd1v0WkSplz3E1KhV0sbSl2bt8Lqm5T0oNj06MrQdG4CPlObOHTMatDXYBDfYTICcbxJHRLhfj7TjUaUUIX1UfChP4_wgl5CzHMa_5MHjKZPh8qBz24vEHpaR_Id2EWY-UbA4qj0bRWHYgX5SsUionvPQomGQkZ9ibG9H-lLVx6Wh-a6fRwsgflEMJDJj4NyBqoGnIC7zZ5niwfRROixHGTjqX2VhL_gpyo" target="_blank" rel="noopener">qua</a>), siamo felici e così speriamo di voi. Se tanto ci dà tanto tra qualche tempo quel trono sarà di </em><a href="https://verderivista.wordpress.com/category/stefano-sicignano/" target="_blank" rel="noopener"><strong>Stefano Sicignano</strong></a><em>, che sta scrivendo una bomba di cui per il momento non possiamo dire, ma vi terremo aggiornatə. </em><strong>100Celle City Rockers</strong><em> aveva già vinto Sus#2, lo avevamo già letto <a href="https://verderivista.wordpress.com/2019/09/09/sus2-13/" target="_blank" rel="noopener">qui</a> e oggi ve lo droppiamo in alternative version a inaugurare un mini ciclo dedicato a Stefano che proseguirà per i prossimi due lunedì. Pazzesco? Praticamente, come <a href="https://genomis.wordpress.com/2020/10/16/lesplosione-della-bolla/" target="_blank" rel="noopener">questo bel racconto di Simone Ghelli</a> attorno ai forni letterari (a proposito di <a href="https://verderivista.wordpress.com/2019/12/05/sus4-demetrio-paolin/" target="_blank" rel="noopener">Sus#4</a>). </em><br /><em>Questo &#8220;<a href="https://lagrandestinzione.wordpress.com/2020/10/12/che-cosa-vogliono-i-michele-vaccari/" target="_blank" rel="noopener">articolo</a>&#8221; ci ha fatto incazzare non poco, ma non finisce qui. Seguiranno comunicazioni dalla chiesa di Michele, cioè noi. Che cosa vogliamo? Soddisfazione. E abbiamo detto tutto. </em><br /><em>Il collage è di </em><a href="https://verderivista.wordpress.com/category/claudia-dangelo/" target="_blank" rel="noopener"><strong>Claupatra</strong></a><em>. Oggi è lunedì, è già passato un anno dall&#8217;<a href="https://issuu.com/cadillacmag/docs/cadillac_20c_post3_20_ott19" target="_blank" rel="noopener">Operazione 20C/post 3</a> (<a href="https://verderivista.wordpress.com/category/cadillac-20c-post3/" target="_blank" rel="noopener">qua</a> tutta). Una prece per Mauro.</em><br /><span id="more-22374"></span></p>
<p style="text-align:justify;">Il vecchio oste, che tanto vecchio non era, si ritirò nel retrobottega per un affare urgente: una polverosa bottiglia di Pastis del 1970.</p>
<p style="text-align:justify;">«Lu meju de lu meju!» biascicò Socrate sogghignando a Martina, moglie nonché ostessa, che lo fissò per tutto il tragitto: il giro intorno al bancone lo straccio bisunto per rinettare l’aperitivo marsigliese il solito zanzaroso mugugnare sulla vita, troppo lunga per uno come lui che s’era riproposto di scavallare il millennio colla sua vineria al numero 48 di Piazza dei Gerani, sulla Lazio che da quattro anni non vinceva un cazzo sulla moglie che era lo stesso che l’ostessa sui figli di cui era meglio non parlare sulla politica di cui era peggio se ne parlava; la giravolta il vassoio i bicchieri il pastis lo sfioramento della consorte ed infine il saltello con i cinque passi e mezzo per l’obbligo dell’ultimo servizio mattutino.<br /><span style="font-size:inherit;">«Amo fatto du’ gol e amo pareggiato, porca mignotta!»</span></p>
<p style="text-align:justify;">Era il giorno di pasquetta, c’era solo gnagnarella, per cui si stava all’osteria. Nessuna scampagnata nessuna gita fuori porta, quale poi! Per lui era già tanto ritrovare la sua quando ritornava a casa la sera addobbato come un albero di natale e cercarne un’altra era davvero fuori luogo. Fuori luogo, fuori porta. Fuori piove. Osteria.</p>
<p style="text-align:justify;">«Séte gaggi!»<br /><span style="font-size:inherit;">«Noi gaggi? E voi?»<br /></span><span style="font-size:inherit;">«Un rigore che manco c’era!»<br /></span><span style="font-size:inherit;">«Ah!, ammetti che nun c’era, ch’avete rubbato!»<br /></span><span style="font-size:inherit;">«C’era, c’era!»<br /></span><span style="font-size:inherit;">«Lopez s’è buttato, De Nadai nun l’ha manco sfiorato!»<br /></span><span style="font-size:inherit;">«Grande Totò!» Gianni alzò il bicchiere sbavato di liquore e brindò al centrocampista biancoceleste che aveva causato il rigore trasformato da Brunetto al cinquantacinquesimo per il pareggio, dopo la sciagurata autorete di Clerici nel primo tempo.</span></p>
<p style="text-align:justify;">Era passata più di una settimana ma sembrava ieri. C’erano stati altri due incontri capitali nella stagione calcistica 1977/78: Foggia-Lazio: 3-1; Roma- Lanerossi Vicenza: 1-1. Ma il tempo del pallone s’era fermato a domenica 19 marzo. Il pomeriggio del derby di ritorno.</p>
<p style="text-align:justify;">Gianni è comunista complottista e antifascista. Mimmo, che in realtà si chiama Giandomenico ed ha lottato per tutta l’infanzia e parte dell’adolescenza tra farsi appellare Mimmo oppure Gianni e approdare finalmente in gioventù all’agognatissimo Mimmo, è fascista complottista e anticomunista. Tutti e due sono per la linea della fermezza.</p>
<p style="text-align:justify;">«Mamma mia che caciàra ch’hanno fatto a via Fani giovedì scorso!»<br /><span style="font-size:inherit;">«Sti cazzo de comunisti!»<br /></span><span style="font-size:inherit;">«Guarda che questi nun so’ mica comunisti. Berlinguer è comunista…»<br /></span><span style="font-size:inherit;">«See! See!»<br /></span><span style="font-size:inherit;">«See, see un cazzo! I veri comunisti non ammazzano così. A cazzo di cane…»<br /></span><span style="font-size:inherit;">«È vero voi ce penzate prima de ammazza&#8217;. Infatti sai quanto c’hanno penzato prima de fa’ ‘sta stragge!!!»<br /></span><span style="font-size:inherit;">«Ma che stai a di’??? Questi manco so’ brigatisti…» Una lunga pausa condita da un sospiro doppio: un anelito profondo e una densa sorsata di pastis.<br />«So’ americani, so’ della CIA!!!»<br /></span><span style="font-size:inherit;">«So’ d’accordo puro io!!!»</span></p>
<p style="text-align:justify;">I due si guardarono, si riempirono a vicenda i bicchieri, mandarono giù tutto d’un fiato. S’abbracciarono. Il Pastis del 1970 è oramai agli sgoccioli. Fuori continua a gnagnarellare.</p>
<p style="text-align:justify;">«Secondo me, l’hanno nascosto a Forte Prenestino. Sta nelle grotte sottoterra che arrivano fino all’oratorio…»<br /><span style="font-size:inherit;">«Che oratorio?!?»<br /></span><span style="font-size:inherit;">«Borgo Don Bosco, a Quarticciolo».<br /></span><span style="font-size:inherit;">«Spie &amp; Salesiani».<br /></span><span style="font-size:inherit;">«HA! HA! HA!»<br /></span><span style="font-size:inherit;">«HA! HA! HA!»</span></p>
<p style="text-align:justify;">Un sincronismo perfetto che lacerò l’aria satura di fumo e ridestò Socrate, che sbottò: «Daje! Sbrigheteve, che devo jì a magna’!»<br /><span style="font-size:inherit;">Martina era salita da una mezzoretta e già aveva squillato due volte al telefono a gettoni appiccicato alla parete del corridoio che portava al cesso alla turca: servizio pubblico completo: telefonata+pisciata: 50 lire.<br /></span><span style="font-size:inherit;">«Per me invece l’hanno nascosto a San Felice…»<br /></span><span style="font-size:inherit;">«A San Felice dove? Nella chiesa?»<br /></span><span style="font-size:inherit;">«Maddeché! Nel dormitorio dei frati. Se ce passi davanti, ma ce devi da fa’ caso, la penultima finestra da destra all’ultimo piano è sempre chiusa…»<br /></span><span style="font-size:inherit;">«E lo sai da quando?»<br /></span><span style="font-size:inherit;">«Nooo!» sbadigliò Gianni.<br /></span><span style="font-size:inherit;">«Da venerdì 17!!!»<br /></span><span style="font-size:inherit;">«Cioè vorresti dire che ce l’hanno portato il giorno dopo del rapimento…» Ma oramai s’era abbondantemente rotto il cazzo di stare rinchiuso. Toccava uscire. Fuori continuava sempre a gnagnarellare.</span></p>
<p style="text-align:justify;"><span style="font-size:inherit;">Quarantottore dalla santa pasqua e dalla gita domenicale allo stadio Olimpico, negli occhi ancora i due goals del Lanerossi di Vicenza e lo scialbo pareggio della Rometta, dodici giorni dal rapimento delle BR di Aldo Moro e nemmanco cinque minuti abbondanti, giusto il tempo di una ESPORTAZIONE senza filtro, dalla settima lattina di Nastro Azzurro. Tutto procedeva secondo copione. I Punx erano tutti crestatissimi nella loro colorata fierezza, le giostre continuavano a girare noiosamente per trecento lire e trenta secondi o tre minuti a corsa. Chi cazzo mai c’era riuscito a calcolarne il tempo esatto in quella piazza di strafatti, di tossici sempre seduti sulla stessa panchina sfondata come i loro cadaveri ondivaghi, sempre insieme e sempre più soli; la statua in mezzo alla piazza stava sempre senza capoccia. Dall’altra parte non c’era niente da rilevare. Almeno per ora. Poi si vedrà.</span></p>
<p style="text-align:justify;">«Tutto come Sempre. Ever and Ever».<br /><span style="font-size:inherit;">«Che or’è?»<br /></span><span style="font-size:inherit;">«T’arisulta che c’ho mai avuto l’orologio?»<br /></span><span style="font-size:inherit;">Eppoi ti chiedi quanto cazzo dura con precisione elvetica la corsa della giostrina dei bambini. MAH!<br /></span><span style="font-size:inherit;">«Che c’entra! Basta guardare il sole…»<br /></span><span style="font-size:inherit;">«Il sole??? E tu riesci a vedere il sole tra le cime dei platani lo zozzo dei cieli e i nembi della metropoli?»<br /></span><span style="font-size:inherit;">«Io no! Ma tu che sei uno stregone dovresti…»<br /></span><span style="font-size:inherit;">«Io sono S3GA. E BASTA!»<br /></span><span style="font-size:inherit;">«…»<br /></span><span style="font-size:inherit;">«…»<br /></span><span style="font-size:inherit;">«Hai visto Gimbo?»<br /></span><span style="font-size:inherit;">«NO!»</span></p>
<p style="text-align:justify;">S3GA (STREGA) è il leader indiscusso dei Punx di Geraniums Place (Piazza dei Gerani). È basso atletico (!) agile e intelligente. Brutto. Affascinante. Con gli anfibi gialli e la cresta arancione.<br /><span style="font-size:inherit;">Gimbo, Jimmy per i suoi camerati, Jimmy Boy per le ragazzine centocelline, è il capo dei pelati: i fascistelli di zona.<br /></span><span style="font-size:inherit;">È alto bello cogli occhi blu.</span></p>
<p style="text-align:justify;">I pelati sono naziskin borgatari: gli anfibi dell’esercito italiano i jeans stone- washed (scoloritissimi) e i giubbetti corrispondenti.<br /><span style="font-size:inherit;">Non hanno un cazzo a che vedere coi loro omologhi europei. Imbarazzanti.<br /></span><span style="font-size:inherit;">Si muovono in gruppo, obviously!, tra il BAR Pigliacelli, il parchetto adiacente il campo di pallone della Libertas Centocelle e Piazza dei Gerani: nell’area riservatagli, evidentemente. In fondo, dall’altra parte. A sinistra. Uno scherzo macabro del destino burlone.<br /></span><span style="font-size:inherit;">Imbarazzante.<br /></span><span style="font-size:inherit;">«Tacci tua, te sfonno, fascio de mmerda!»<br /><br /></span><span style="font-size:inherit;">Bonzo, mai appellativo fu più inadatto ad un giovane PunK romano, sferrò un calcio all’aria un gancio destro all’Uomo Invisibile ed una testata feroce allo stomaco possente del nazi Fabio Massimo il Nebulizzatore, affetto da asma bronchiale sin dalla tenera età.<br /></span><span style="font-size:inherit;">«Sfooo-n-n-i stooo caz-zo».</span></p>
<p style="text-align:justify;">S3GA intervenne da dietro, all’improvviso. Un po&#8217; cobra, un po&#8217; sciamano. Una manata sulla nuca che rimbombò fino a Piazza dei Mirti.</p>
<p style="text-align:justify;">«…’cci tuuua…» Il pelato ansante stramazzò al suolo con rigida pesantezza. I suoi camerati fuggirono via, chi di qua dalla siepe, verso l&#8217;agenzia di pompe funebri (…) 28.28.28, chi di là oltre la siepe, con balzi disarticolati, verso il capolinea del tranvetto: chi riuscì a salirci sopra, chi altresì infrociò sulle porte chiuse artatamente dal compagno manovratore. S3GA accartocciò l’involucro verdognolo con un paio di paje ancora dentro e lo lanciò in faccia all’ultimo hitleriano borgataro, troppo giovane e troppo stupido da non essere scappato in tempo. Poveraccio.</p>
<p style="text-align:justify;">«Mo che te dovrei fa’??? Vattene pise&#8217;… E domani manname er capo tuo… Che allora sì che se divertimo!».<br /><span style="font-size:inherit;">«Sto qui, stronzetto! Non devi aspetta’ un cazzo. Vie’, vie’!» Gimbo scattò verso S3GA, con gli occhi blu come la paura.<br /></span><span style="font-size:inherit;">«Vie’, vie’».<br /><br /></span><span style="font-size:inherit;">Si diedero due diretti al volto che colpirono con fragore metafisico le facce interdette dei loro angeli custodi. Si scontrarono di capoccia, fronte contro fronte. Naso contro naso. Caddero all’indietro. Fu S3GA il primo a rialzarsi.<br /></span><span style="font-size:inherit;">Nonostante i venti chili meno del suo avversario, lo afferrò per il giubbetto, lo alzò di mezzo metro e lo scaraventò nella fontana.<br /></span><span style="font-size:inherit;">«Fatte ‘sto bidè, fascio de mmerda!!! E ripassa puro domani, che te dò er resto…»<br /><br /></span><span style="font-size:inherit;">Si riproponeva una scenetta già vista e rivista. Niente applausi ma solo vacue sbirciatine da qualche massaia scoglionata e carica di buste della spesa. A Piazza dei Gerani, niente di nuovo. S3GA tornò al suo muretto accanto alle giostre e si sedette, orgoglioso e soddisfatto, sulla A cerchiata di DEAD (</span><strong style="font-size:inherit;">PUNX NOT DE(A)D</strong><span style="font-size:inherit;">). Gimbo scomparve come il fumo vaporoso della Tavola Calda all’angolo, soffiato via dallo scirocco di periferia.<br /><br /></span><span style="font-size:inherit;">Mercoledì 29 marzo, ore cinque e cinque della mattina. Brividi. Freddo. Foschia.<br /></span><span style="font-size:inherit;">S3GA sta alleprato, ad una quindicina di metri dalla fungara, sotto l’aeroporto di Centocelle. Avanza con anfibio felpato, d’emblée si stoppa: dinanzi a lui le sagome infradiciate di Gianni Mimmo e Gimbo!!!<br /></span><span style="font-size:inherit;">«Che cazzo c’entrano mo questi??? Mica…»<br /></span><span style="font-size:inherit;">Una magia avvinazzata, una visione avvizzita. Per loro. Una visionaria stregoneria liberatrice, per lui.<br /></span><span style="font-size:inherit;">Stava nascosto lì dentro, lo sapeva.<br /></span><span style="font-size:inherit;">Tre passi in avanti, quelli si girarono all’unisono: due ganci incrociati e gli ubriaconi franarono all’istante, una testata micidiale e Jimmy Boy si schiantò d’incanto.<br /></span><span style="font-size:inherit;">Entrò.<br /></span><span style="font-size:inherit;">«Aldo, Aldo! Annamo Moro, tirate su. Te porto via!»<br /></span><span style="font-size:inherit;">Se lo incollò sulle spalle del Chiodo, lo trascinò fino alla stazioncina e lo sdraiò finalmente sulla panca di travertino.<br /><br /></span><span style="font-size:inherit;">«Pronto Polizia?!? Ho ritrovato Moro!!!»<br /></span><span style="font-size:inherit;">«Cheee?!?»<br /></span><span style="font-size:inherit;">«Ho liberato Aldo Moro!!!»<br /></span><span style="font-size:inherit;">«Chi è?»<br /></span><span style="font-size:inherit;">«S3GA! 100CELLE CITY ROCKERS(A)».<br /></span></p>
<p style="text-align:right;"><a href="https://verderivista.wordpress.com/category/stefano-sicignano/" target="_blank" rel="noopener"><em><span style="font-size:inherit;">Stefano Sicignano</span></em></a></p>


<p></p>