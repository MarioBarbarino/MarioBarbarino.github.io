---
title: La morte è l’unica dieta che funziona – in Santa Clarita Diet
image: DONNE_DIFETTOSE.jpg
created_at: 2020-07-09 08:35:00.000000000 Z
author: Donne difettose
layout: post
category: DONNE DIFETTOSE
tags: DONNE DIFETTOSE
original_link: https://donnedifettose.com/2020/07/09/santa-clarita-diet/
---

<a href='https://donnedifettose.com/2020/07/09/santa-clarita-diet/' target='_blank' > Leggi su La morte è l’unica dieta che funziona – in Santa Clarita Diet</a>
<p class="has-text-align-center"><strong><em>di Francesca Santi</em></strong></p>



<div class="wp-block-image"><figure class="aligncenter size-large is-resized"><img loading="lazy" data-attachment-id="2744" data-permalink="https://donnedifettose.com/picsart_07-14-03-15-05/" data-orig-file="https://donnedifettose.files.wordpress.com/2020/07/picsart_07-14-03.15.05.jpg" data-orig-size="1080,1511" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;187273652000102&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;1&quot;}" data-image-title="picsart_07-14-03.15.05" data-image-description="" data-medium-file="https://donnedifettose.files.wordpress.com/2020/07/picsart_07-14-03.15.05.jpg?w=214" data-large-file="https://donnedifettose.files.wordpress.com/2020/07/picsart_07-14-03.15.05.jpg?w=732" src="https://donnedifettose.files.wordpress.com/2020/07/picsart_07-14-03.15.05.jpg?w=732" alt="" class="wp-image-2744" width="547" height="765" srcset="https://donnedifettose.files.wordpress.com/2020/07/picsart_07-14-03.15.05.jpg?w=732 732w, https://donnedifettose.files.wordpress.com/2020/07/picsart_07-14-03.15.05.jpg?w=547 547w, https://donnedifettose.files.wordpress.com/2020/07/picsart_07-14-03.15.05.jpg?w=107 107w, https://donnedifettose.files.wordpress.com/2020/07/picsart_07-14-03.15.05.jpg?w=214 214w, https://donnedifettose.files.wordpress.com/2020/07/picsart_07-14-03.15.05.jpg?w=768 768w, https://donnedifettose.files.wordpress.com/2020/07/picsart_07-14-03.15.05.jpg 1080w" sizes="(max-width: 547px) 100vw, 547px" /></figure></div>



<p>Nel precedente articolo avevo preannunciato che avrei recensito un’altra serie sui <strong>“non morti”</strong>: dopo avervi parlato di un “<strong>teen drama</strong>”, ho optato per una<strong> commedia nera</strong>, un prodotto d’evasione come “iZombie”, ma che reinventa una tematica sin troppo sfruttata, puntando tutto sull’ironia.</p>



<span id="more-2727"></span>



<p><strong>La trama</strong> è lineare e ben costruita. <strong>Sheila e Joel</strong> sono una coppia affiatata, hanno una figlia in gamba e lavorano per un’agenzia immobiliare. Un giorno, poco prima di mostrare una casa a un cliente, Sheila ha un violento malore che si rivela letale, ma solo quando un suo collega la molesterà e lei si difenderà divorandolo si renderà conto di essere diventata uno <strong>zombie</strong>.</p>



<p>Proprio come <strong>Liv</strong> di “<strong>iZombie</strong>”, <strong>Sheila </strong>è in pieno possesso delle sue facoltà dopo la sua trasformazione, anzi, è come se con la morte si fosse lasciata alla spalle le sue zavorre: è iperattiva, sicura di sé, spregiudicata e si piace di più… anche il sesso ne trae giovamento, insomma, si direbbe che non sia mai stata così viva.</p>



<p>Il matrimonio tra Sheila e Joel è solido, ma non è semplice far sparire un cadavere, né procurarsi carne umana sempre fresca e passare inosservati, soprattutto quando si ha come vicino un <strong>poliziotto ficcanaso</strong>, interpretato da <strong>Ricardo Chavira</strong> &#8211; già marito di una scontenta Eva Longoria nella celebre “Desperate Housewives”. Sono convinta che questa scelta non sia casuale perché i richiami alle vicende di <strong>Wisteria Lane</strong> sono parecchi, a partire dall’<strong>ambientazione</strong> e dalla classe sociale dei personaggi: le <strong>graziose villette</strong> a schiera dove vivono tranquille <strong>famiglie borghesi,</strong> in apparenza <strong>così ordinarie</strong> da far sbadigliare di noia, nascondono oscuri segreti. Il capolavoro di <strong>Marc Cherry </strong>comincia con una casalinga perfetta che si spara un colpo in testa dopo aver sbrigato meticolosamente tutte le sue faccende e ritirato i vestiti in tintoria, mentre “<strong>Santa Clarita Diet</strong>” comincia con una donna imperfetta che inonda di vomito il bagno della casa che dovrebbe riuscire a vendere per compiere uno scatto di carriera. <strong>Entrambe muoiono</strong>, ma se per la prima la morte è una liberazione, per la seconda è una rinascita.</p>



<p>Il punto di forza della seria è la <strong>coppia di protagonisti:</strong> Sheila-Drew Barrymore, che non ha bisogno di presentazioni, e<strong> Timothy Olyphant</strong> (già protagonista della splendida “Deadwood”) sono favolosi insieme e danno vita a gag molto divertenti. Il personaggio di Joel, in particolare, è molto ben delineato: seppur sconvolto dal cambiamento della moglie e costretto a forzare la sua natura pacifica per procurarle il nutrimento, è animato da un sentimento che non vacilla mai e il suo affannarsi per amor di Sheila intenerisce non poco.</p>



<figure class="wp-block-image size-large"><img data-attachment-id="2745" data-permalink="https://donnedifettose.com/picsart_07-14-12-46-07/" data-orig-file="https://donnedifettose.files.wordpress.com/2020/07/picsart_07-14-12.46.07.jpg" data-orig-size="1920,1152" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;187273652000102&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;1&quot;}" data-image-title="picsart_07-14-12.46.07" data-image-description="" data-medium-file="https://donnedifettose.files.wordpress.com/2020/07/picsart_07-14-12.46.07.jpg?w=300" data-large-file="https://donnedifettose.files.wordpress.com/2020/07/picsart_07-14-12.46.07.jpg?w=840" src="https://donnedifettose.files.wordpress.com/2020/07/picsart_07-14-12.46.07.jpg?w=1024" alt="" class="wp-image-2745" srcset="https://donnedifettose.files.wordpress.com/2020/07/picsart_07-14-12.46.07.jpg?w=1024 1024w, https://donnedifettose.files.wordpress.com/2020/07/picsart_07-14-12.46.07.jpg?w=150 150w, https://donnedifettose.files.wordpress.com/2020/07/picsart_07-14-12.46.07.jpg?w=300 300w, https://donnedifettose.files.wordpress.com/2020/07/picsart_07-14-12.46.07.jpg?w=768 768w, https://donnedifettose.files.wordpress.com/2020/07/picsart_07-14-12.46.07.jpg 1920w" sizes="(max-width: 1024px) 100vw, 1024px" /></figure>



<p>Degni di nota sono anche la <strong>figlia Abby</strong> (Olivia Hewson, vista di recente in “Bombshell”) e il suo amico <strong>Eric</strong> (Skyler Gisondo, che gli amanti dell’horror ricorderanno nel primo “Halloween” di Rob Zombie) che portano sullo schermo <strong>due adolescenti</strong> coi problemi tipici della loro età, ma non tormentati, né patinati come quelli che popolano un buon 70% delle serie di cui sono protagonisti: il fatto che siano <strong>un po’ goffi,</strong> che il rapporto coi loro genitori non sia costituito da drammi laceranti, bensì da screzi, incomprensioni, affetto e momenti di complicità, ma soprattutto che non si atteggino come se fossero in procinto di apparire in un servizio fotografico su “Vogue”, fa venire voglia di abbracciarli. A proposito dell’aspetto, un plauso speciale va alla protagonista: <strong>Drew Barrymore</strong>, mai artificiosa e sempre pronta a prendersi in giro, è un personaggio assai lontano dalle poco credibili casalinghe-top model disseminate nel mondo delle fiction.</p>



<p>Lo<strong> splatter</strong> è un surplus per gli appassionati del genere come me, ma può infastidire gli stomaci deboli: se potete sopportare <strong>smembramenti a gogo</strong> e un frequente sgranocchiare di dita, “Santa Clarita Diet” vi piacerà… Premesso che adoro “The Walking Dead”, dopo dieci stagioni di seriosità concentrata e tragedie a catena, avevo bisogno di sorridere un po’ e questa serie è perfetta per svagarsi, grazie anche al buon ritmo e alla <strong>brevità delle puntate</strong> (poco più di venti minuti contro i canonici quarantacinque/cinquanta).</p>



<p>La nota dolente è che nonostante gli ottimi ascolti e una petizione lanciata dagli utenti, <strong>Netflix ha cancellato la quarta stagione</strong>, lasciandoci con un finale che avrebbe potuto essere un ottimo <strong>cliffhanger</strong> e che, invece – ahimè! – è la conclusione di una serie che avrebbe meritato di continuare.</p>