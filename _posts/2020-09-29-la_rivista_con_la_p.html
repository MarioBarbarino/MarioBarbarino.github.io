---
title: La rivista con la P
image: L’INQUIETO.jpg
created_at: 2020-09-29 07:38:19.000000000 Z
author: L’inquieto
layout: post
category: L’INQUIETO
tags: L’INQUIETO
original_link: https://www.linquieto.it/rivista-p/
---

<a href='https://www.linquieto.it/rivista-p/' target='_blank'> Leggi su + item.title</a>
<p style="text-align: right;"><strong>UMID(O) presenta</strong></p>
<p style="text-align: center;"><strong>LA RIVISTA CON LA P</strong></p>
<p>&nbsp;</p>
<p>Successe infine che venni chiamato da una rivista per scrivere un racconto erotico. Il nome della rivista inizia con la P e non serve dire altro perché la conoscete tutti. Mi telefonarono, per dirmelo.<br />
“Quanto tempo ho per scriverlo?”<br />
“Una giornata”, disse una voce anonima alla cornetta.<br />
“Non è molto. D&#8217;accordo, ve lo mando domani sera.”<br />
“No, verrà qui in ufficio a scriverlo.”<br />
“Ma non ha senso. Scrivo molto meglio a casa mia, o al parco. Gli uffici distruggono la creatività, non lo sapeva?”<br />
“Signor Bellonci si rende conto di aver firmato un contratto dove questa condizione era chiaramente specificata?”<br />
“Veramente non ho firmato proprio niente.”<br />
“Ah, no? Le mandiamo subito tutto via fax. Resti in linea.”<br />
Poco dopo arrivò il contratto, lo firmai e lo rispedii. Ero contento perché alla voce <em>compenso</em> c&#8217;era scritto MOLTO ALTO.<br />
“Ora, signor Bellonci, si rende conto di aver&#8230;”<br />
“See, see. A che ora mi devo presentare?”</p>
<p>Arrivai settantun minuti esatti dopo l&#8217;orario stabilito. Alla reception una ragazza mulatta con la sesta di reggiseno mi fece il segno del pompino e mi consegnò il badge per accedere agli uffici. La ringraziai e presi la mia strada. <em>Professionalità, </em>Nanni<em>. Sei qui per lavorare, ignora le provocazioni.<br />
</em>Un tizio vestito del suo solo sorriso mi scortò lungo i labirinti dell&#8217;edificio e dopo una serie di porte da cui giungevano rumori di giungla mi fece accomodare in una stanza bianca. Sedetti alla scrivania e osservai  la macchina da scrivere.<br />
“Questo affare ha tre S”, dissi indicando i tasti.<br />
“È per scrivere <em>sesso</em>”, spiegò l&#8217;uomo nudo.<br />
Se ne andò.<br />
Non avendo altro da fare se non dar sfogo alla mia genialità, cominciai a battere a macchina. Avevo già scritto una pagina buona quando la porta della stanza si spalancò rivelando tre rosce da infarto vestite da diavolesse, con le cornine di plastica in testa e una lunga coda misteriosamente ancorata al posteriore.<br />
“Anima dannata! – fece la diavolessa di mezzo – Hai peccato in vita e ora ti condanniamo a scoparci tre volte al giorno”.<br />
“A me quattro!”, disse quella a sinistra, con le tette più grandi.<br />
“Bonine, ragazze, bonine – dissi pulendomi gli occhiali con la maglietta – Devo lavorare”.<br />
“Sciagurato! Non si scampa al proprio destino infernale!”<br />
“Magari dopo, eh.”<br />
“In pausa pranzo?”<br />
“In pausa pranzo, pranzo.”<br />
“Che noioso.”</p>
<p><img class="wp-image-2475 size-large aligncenter" src="https://www.linquieto.it/wp-content/uploads/2020/09/Gafi-100-682x1024.jpg" alt="Daniel Valsesia" width="682" height="1024" srcset="https://www.linquieto.it/wp-content/uploads/2020/09/Gafi-100-682x1024.jpg 682w, https://www.linquieto.it/wp-content/uploads/2020/09/Gafi-100-200x300.jpg 200w, https://www.linquieto.it/wp-content/uploads/2020/09/Gafi-100-768x1154.jpg 768w, https://www.linquieto.it/wp-content/uploads/2020/09/Gafi-100-720x1082.jpg 720w, https://www.linquieto.it/wp-content/uploads/2020/09/Gafi-100-820x1232.jpg 820w" sizes="(max-width: 682px) 100vw, 682px" /></p>
<p>Se ne andarono. Tornai alla mia storia, ma ormai il treno dell&#8217;ispirazione era partito e buttai via il foglio. <em>Allora, vediamo un po&#8217;, si potrebbe riprendere quella vecchia storia dell&#8217;ombrello e della ciabatta, dove il domatore di leoni&#8230;<br />
</em>“<em>Oink!</em>”<br />
“Chi è là?”<br />
Guardai di nuovo la porta. Sulla soglia stavano carponi sei donzelle che si atteggiavano a mo&#8217; di porcelline nella porcilaia. Erano totalmente nude e ricoperte di fango. Si strusciavano, si leccavano le parti intime tra loro.<br />
“<em>Oink!</em> Vieni a scoparci il culo, Nanni!”, dissero in coro.<br />
“Signore, signore, vi prego”, farfugliai.<br />
“Puoi farci tutto, sai? Anche le peggio cose. Puoi cacarci e pisciarci addosso se lo vuoi. Tutto, tutto, sì, sì.”<br />
Seppur in preda alla più strana delle erezioni, strinsi i denti e battei i pugni sul tavolo.<br />
“Dietrofront e lasciatemi fare il mio lavoro. Prendo un compenso MOLTO ALTO per tutto ciò.”<br />
Indietreggiarono mostrandomi sei formidabili buchi di culo e io presi un bicchier d&#8217;acqua.</p>
<p><em>Concentrazione, </em>Bellonci<em>. Proseguiamo. Dunque, l&#8217;ombrello, la ciabatta, il domatore di leoni. Un classico. Ma le cose si fanno interessanti nel momento in cui un cardellino maculato del Madagascar prorompe in un colossale&#8230;<br />
</em><em>&#8230;toc, toc&#8230;<br />
</em>“CHI CAZZO È.”<br />
La porta si aprì di un piccolo spiraglio, senza far rumore.<br />
“Scusa se ti interrompo”, disse la testa bionda che apparve.<br />
La testa apparteneva a Scarlett Johansson.<br />
“Sei tu Nanni, no?”<br />
Boccheggiai, la faccia come quella di un tonno pescato con le bombe.<br />
Scarlett entrò. Sul serio, non era legale una cosa del genere. Uno pensa che nei film gli attori siano truccati, che ci pensano gli effetti speciali a renderli simili a divinità. Ma per Scarlett non era così. La magia Scarlett ce l&#8217;aveva dentro. E fuori, per carità. Guarda che bocce, che cosce, sto visetto che, madonna il cristo, l&#8217;avrei&#8230;<br />
“Stai lavorando?”, chiese.<br />
“Baaaa…”<br />
“Come?”<br />
“Sì, volevo dire, sì.”<br />
Si avvicinò. Indossava dei jeans e una maglietta rossa semplicissima. In quel momento era soltanto una giovane donna e io un giovane uomo col cazzo in procinto di collassare.<br />
“Posso leggere quello che hai scritto?”<br />
“Ma certo!”<br />
Tolsi il foglio dal rullo e glielo diedi. Vidi i suoi occhi verdi scorrere sulle mie parole, le sue labbra carnose piegarsi in un sorriso sincero, dolcissimo.<br />
“Questo cardellino è proprio un birbante! – disse – Sei straordinario,  Nanni”.<br />
“Sono solo un umile spargitore d&#8217;inchiostro.”<br />
Si chinò su di me. Con la bocca mi sfiorò l&#8217;orecchio. Sussurrò: “Ai miei occhi sei molto di più”.<br />
Poi si raddrizzò e fece un saltino che le fece ballonzolare le tette.<br />
“Sai cosa dovremmo fare? – continuò – Dovremmo andare al lago, io e te. In primavera, con la temperatura perfetta, passeggiare, mangiare il gelato, rubare i nostri primi baci&#8230; E poi piantare una tenda sull&#8217;erba davanti alla riva e passare la notte stretti stretti a guardare le stelle e a fare l&#8217;amore. Verrai con me, Nanni? Verrai con me a far l&#8217;amore?”<br />
“Io&#8230;”<br />
“Dimmi, tesoro.”<br />
“Io voglio&#8230;”<br />
“Sei tanto caro.”<br />
“Io voglio che&#8230;”<br />
“Sì?”<br />
“IO VOGLIO CHE TI LEVI DALLE PALLE. MA NON LO VEDI CHE STO LAVORANDO. MA NON LO SAI CHE SUL COMPENSO C&#8217;HO SCRITTO MOLTO ALTO.”<br />
“AH! – fece lei copiando la mia ira – È DI QUESTO CHE STIAMO PARLANDO, DI COMPENSO. BEH, IO SUL MIO C&#8217;HO SCRITTO ALTISSIMO”.<br />
“MA ALTISSIMO È PIÙ ALTO DI MOLTO ALTO.”<br />
“LO PUOI BEN DIRE.”<br />
“AL RAGGIRO! ALL&#8217;IMBROGLIO!”<br />
“MA CHI TI S&#8217;INCULA, BARBONE. IO SONO SCARLETT JOHANSSON.”<br />
Detto questo girò i tacchi e se ne andò sbattendo la porta.</p>
<p><img class="aligncenter wp-image-2476 size-large" src="https://www.linquieto.it/wp-content/uploads/2020/09/gafi-testa-di-755x1024.jpg" alt="Daniel Valsesia 2" width="755" height="1024" srcset="https://www.linquieto.it/wp-content/uploads/2020/09/gafi-testa-di-755x1024.jpg 755w, https://www.linquieto.it/wp-content/uploads/2020/09/gafi-testa-di-221x300.jpg 221w, https://www.linquieto.it/wp-content/uploads/2020/09/gafi-testa-di-768x1041.jpg 768w, https://www.linquieto.it/wp-content/uploads/2020/09/gafi-testa-di-720x976.jpg 720w, https://www.linquieto.it/wp-content/uploads/2020/09/gafi-testa-di-820x1111.jpg 820w" sizes="(max-width: 755px) 100vw, 755px" /></p>
<p>Quella sera telefonai alla sede amministrativa di P. per dirgli che non ero riuscito a scrivere il loro racconto.<br />
“Tz, tz. Molto male, signor Bellonci.”<br />
“È stato un errore venire in ufficio, ve l&#8217;avevo detto. Troppe distrazioni.”<br />
“Lei ha firmato un contratto, signor Winters.”<br />
“See, see.”<br />
“Un contratto con una penale.”<br />
“Veramente sul mio contratto non c&#8217;era alcuna penale.”<br />
“Ah, no? Glielo mandiamo subito via fax. Stia in linea.”<br />
Attesi. Arrivò il contratto. Lo firmai e lo rispedii indietro. Ero triste perché sull&#8217;importo della penale c&#8217;era scritto MOLTO ALTO.<br />
Stappai una birra e non ci pensai più.</p>
<p style="text-align: right;"><strong>Testo</strong>: Edoardo Arzenton<br />
<strong>Illustrazioni</strong>: Daniel Valsesia</p>
<p>L'articolo <a rel="nofollow" href="https://www.linquieto.it/rivista-p/">La rivista con la P</a> proviene da <a rel="nofollow" href="https://www.linquieto.it">l&#039;inquieto</a>.</p>