---
title: Il romanzo dei “miseri sbalorditi mortali” di Ade Zeno
image: IL_RIFUGIO_DELL_IRCOCERVO.jpg
created_at: 2020-07-15 06:00:20.000000000 Z
author: Il Rifugio dell’Ircocervo
layout: post
category: il-rifugio-dell-ircocervo
tags: il-rifugio-dell-ircocervo
original_link: https://ilrifugiodellircocervo.com/2020/07/15/il-romanzo-dei-miseri-sbalorditi-mortali-di-ade-zeno/
---

<a href='https://ilrifugiodellircocervo.com/2020/07/15/il-romanzo-dei-miseri-sbalorditi-mortali-di-ade-zeno/' target='_blank' > Leggi su Il Rifugio dell’Ircocervo</a>
<p style="text-align:center;"><strong><em>L&#8217;incanto del pesce luna</em>, Ade Zeno</strong><br />
<strong>(Bollati Boringhieri, 2020)</strong></p>
<p style="text-align:justify;"><img loading="lazy" data-attachment-id="15132" data-permalink="https://ilrifugiodellircocervo.com/2020/07/15/il-romanzo-dei-miseri-sbalorditi-mortali-di-ade-zeno/ade-zeno-lincanto-del-pesce-luna-9788833932194-4-355x540/" data-orig-file="https://ilrifugiodellircocervo.files.wordpress.com/2020/07/ade-zeno-lincanto-del-pesce-luna-9788833932194-4-355x540-1.jpg" data-orig-size="355,540" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="ade-zeno-lincanto-del-pesce-luna-9788833932194-4-355&#215;540" data-image-description="" data-medium-file="https://ilrifugiodellircocervo.files.wordpress.com/2020/07/ade-zeno-lincanto-del-pesce-luna-9788833932194-4-355x540-1.jpg?w=197" data-large-file="https://ilrifugiodellircocervo.files.wordpress.com/2020/07/ade-zeno-lincanto-del-pesce-luna-9788833932194-4-355x540-1.jpg?w=355" class="alignleft size-medium wp-image-15132" src="https://ilrifugiodellircocervo.files.wordpress.com/2020/07/ade-zeno-lincanto-del-pesce-luna-9788833932194-4-355x540-1.jpg?w=394" alt="ade-zeno-lincanto-del-pesce-luna-9788833932194-4-355x540" width="197" height="300" srcset="https://ilrifugiodellircocervo.files.wordpress.com/2020/07/ade-zeno-lincanto-del-pesce-luna-9788833932194-4-355x540-1.jpg?w=197 197w, https://ilrifugiodellircocervo.files.wordpress.com/2020/07/ade-zeno-lincanto-del-pesce-luna-9788833932194-4-355x540-1.jpg?w=99 99w, https://ilrifugiodellircocervo.files.wordpress.com/2020/07/ade-zeno-lincanto-del-pesce-luna-9788833932194-4-355x540-1.jpg 355w" sizes="(max-width: 197px) 100vw, 197px" /><strong>Mi auguro che <em>L&#8217;incanto del pesce luna</em> vinca il Campiello</strong>: il romanzo di Ade Zeno, già finalista di questo premio, è infatti una delle migliori pubblicazioni del 2020, nonché un <strong>romanzo di altissimo livello.</strong></p>
<p style="text-align:justify;">Il protagonista della storia è Gonzalo, cerimoniere presso la Società per la Cremazione. Per lui la morte è solo un evento, e il suo ruolo è recitare il lutto e il cordoglio quando sono le altre persone ad averci a che fare. <strong>Gonzalo è un eccezionale necroforo</strong>: recita ad alta voce salmi e poesie, empatizza con i famigliari dei morti, e, insomma, fa un lavoro che ama e in cui si diverte. Rispettato da tutti gli altri colleghi, per Gonzalo non c&#8217;è differenza tra la vestizione di  un bambino morto in un incidente, la sepoltura di un grassone infartato o la cremazione del corpo di una supermodella famosissima: <strong>i morti sono morti e basta, prima o poi finiamo tutti nello stesso posto.</strong><span id="more-15124"></span></p>
<p style="text-align:justify;">La vita da becchino impassibile e certosino di Gonzalo viene all&#8217;improvviso stravolta da una malattia sconosciuta che travolge la figlia Inés, mandandola in coma. Il matrimonio di Gonzalo con Gloria implode, <strong>Gonzalo rimane solo e relitto, aggrappato all&#8217;unica speranza del risveglio di sua figlia</strong>. Viene però avvicinato da un emissario di una potente famiglia della zona, che lo sorveglia da tempo: Gonzalo è il soggetto perfetto per lavorare al servizio<strong> della vecchia e ricca Signorina Marisòl</strong>. In cambio, la Famiglia provvederà a tutte le cure per Inés, che viene collocata in una clinica all&#8217;avanguardia. Il dovere di Gonzalo è semplice: <strong>procurare alla Signorina Marisòl del cibo. Cibo umano. Persone vive da sbranare.</strong></p>
<p style="text-align:justify;">Già da questo riassunto breve e generale della trama si capisce che <strong><em>L&#8217;incanto del pesce</em> <em>luna </em>è un romanzo che trascende i generi letterari</strong>. Le situazioni narrative sono molteplici e tutte intrecciate tra loro, a formare una maglia ben intessuta e che funziona a meraviglia. <strong>Noir, fantastico e realistico; thriller d&#8217;azione, dramma psicologico, romanzo filosofico e viaggio onirico</strong>: quello di Zeno è un romanzo poliedrico formato da più meccaniche che si combinano e giocano insieme. Un congegno molto, molto raffinato, misuratissimo e bilanciato in cui gli elementi romanzeschi diversi non entrano in contrasto per mettersi in crisi a vicenda, ma collaborano.</p>
<p style="text-align:justify;">Da questi impianti coordinati scaturisce un&#8217;atmosfera che è davvero la qualità migliore di questo romanzo. <strong>Un&#8217;aria tetra, pesante, di nebbia; i personaggi che vivono nell&#8217;ombra, anzi, che sembrano germinare dal buio stesso, un buio che puzza perennemente di morte e sangue e carne bruciata.</strong> Gonzalo, per natura del suo personaggio, vive in una posizione di limine in quest&#8217;ombra, tra essa e un mondo al di fuori, un mondo altro, fatto di fantasia, dolcezza, sentimenti: quello simbolizzato da Inés, ormai adolescente in coma ma, al tempo della vita, bambina spontanea e pura. <strong>Gonzalo è Caronte, traghettatore,</strong> traghetta i corpi morti verso le fauci roventi dei crematori, e i corpi vivi in quelle fameliche della Signorina Marisòl. Come Caronte, non conosce e non può conoscere esistenza al di fuori della propria: un altro modo di vivere gli è precluso. La disperazione di Gonzalo – una disperazione silenziosa, implicita – è la disperazione di chi non crede più che la vita sia diversa dalla morte: «Succhiamo gli ultimi rimasugli di allegria nascosti in questo corpo prosciugato, cerchiamo qualcosa che non c&#8217;è più, che non c&#8217;è mai stato, il tonfo buio e spettrale della vita».</p>
<p style="text-align:justify;">Inés è l&#8217;elemento che potrebbe squarciare la cortina di tenebra che grava su ogni pagina. La Pesciolina, come la chiama il padre, unico corpo potenzialmente vivo e vitale, che nei ricordi di Gonzalo sembra irradiare luce fiabesca. Eppure, va da sé che <strong>questa possibilità salvifica non può mai verificarsi</strong>: Inés, come il padre, vive sul lembo della vita, già immersa nella morte. D&#8217;altronde, lo stato clinico del coma è davvero una morte apparente, una dualità biologica.</p>
<p style="text-align:justify;">Potrei andare avanti ancora, ma decido di fermarmi. Perché <em>L&#8217;incanto del pesce luna</em> è un <strong>romanzo eccezionale da scoprire soprattutto attraverso la propria sensibilità</strong><span style="text-decoration:underline;">,</span> in quanto sa affabulare e inquietare insieme, affascina e distrugge, angoscia e fa commuovere, un treno della morte lanciato a tutta velocità verso il precipizio, e tu lo stai guidando.</p>
<p style="text-align:justify;">Michele Maestroni</p>