---
title: Autofiction
image: INUTILE.jpg
created_at: 2020-05-24 09:30:53.000000000 Z
author: Inutile
layout: post
category: inutile
tags: inutile
original_link: http://rivista.inutile.eu/2020/05/autofiction/
---

<a href='http://rivista.inutile.eu/2020/05/autofiction/' target='_blank' > Leggi su Inutile</a>
<p>La gente è perfettibile.<br />
La gente è migliorabile.<br />
La gente non è male.<br />
La gente cammina in modo innaturale.</p>
<p>Sembra mettere un piede<br />
davanti all’altro meccanicamente<br />
senza un vero movente.<br />
La gente si muove con troppe movenze.</p>
<p>(gli è stato detto ma non gli è chiaro<br />
non gli entra in testa che è un documentario)</p>
<p>La gente non sa stare al suo posto<br />
perché ha un certo talento non richiesto.</p>
<p>La gente guarda in macchina<br />
oppure non ci guarda non guardandoci<br />
con fare quasi sospetto:<br />
tergiversa gironzola fa la gnorri fischietta<br />
si gratta si scrocchia una falangetta<br />
dietro la schiena intreccia le mani<br />
nella classica posa della vecchiaia<br />
(una posa da intenta a qualcosa)<br />
finge interesse per una qualunque<br />
cosa modestamente interessante<br />
fa finta di fare finta<br />
di niente, fa l’indifferente.</p>
<p>La gente se la guardi fa una faccia<br />
da passante di lì per caso.<br />
Da gente scambiata per altre persone.<br />
Si indica stupendosi del fatto<br />
di come mai ci si rivolga a lei<br />
proprio a lei che passava di lì per caso.</p>
<p>La gente se la guardi nella faccia<br />
la gente fa buon viso.</p>
<p>La gente se la guardi fa una faccia.</p>
<p><em>Ascolta <a href="https://inutile.eu/wp-content/poesia/autofiction.mp3" target="_blank" rel="noopener noreferrer">Autofiction</a> letta dall&#8217;autore</em></p>