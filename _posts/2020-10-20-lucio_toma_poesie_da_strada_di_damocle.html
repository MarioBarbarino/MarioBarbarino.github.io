---
title: Lucio Toma – Poesie da “Strada di Damocle”
image: INVERSO.jpg
created_at: 2020-10-20 15:36:28.000000000 Z
author: Inverso
layout: post
category: inverso
tags: inverso
original_link: https://poesiainverso.com/2020/10/20/lucio-toma-poesie-da-strada-di-damocle/
---

<a href='https://poesiainverso.com/2020/10/20/lucio-toma-poesie-da-strada-di-damocle/' target='_blank' > Leggi su Inverso</a>
<p>Sono un essere spericolato, tanto<br>da essere ancora in vena di rischi:<br>non me lo dice l&#8217;ennesima multa<br>per eccesso di velocità, piuttosto questo<br>stare tra il presente e una clessidra:<br>tra questa penna e un altro giorno<br>da esistere.</p>



<p><em>(In vena di rischi)</em></p>



<p>*</p>



<p>A Matteo oggi al cimitero gli hanno sfossato<br>i bisnonni insieme a qualche zolla<br>di ricordi e gli veniva da <br>starnutire (non si può fare a meno in questi casi)<br>così che ha pensato alla vita in un colpo<br>di tosse come a un&#8217;allergia alla polvere&#8230;</p>



<p>Poi hanno risigillato tutto e addio&#8230;<br>chi s&#8217;è visto s&#8217;è visto: ma mica tanto<br>perché poi a casa ho accarezzato<br>la credenza impolverata e con un colpo<br>di tosse mi è sembrato di salutare<br>un qualche lontano parente di Matteo.</p>



<p><em>(Colpo di tosse)</em></p>



<p>*</p>



<p>Se fossi solo un uomo nello scazzo<br>dell&#8217;attesa al centro commerciale<br>noterei solo una commessa spogliare<br>un manichino prima di rivestirlo<br>a primavera e non credo<br>quei gesti così lievi da violinista<br>mentre appunta lo spartito<br>dei prezzi e che non è poi così<br>scontato &#8211; a pensarci bene &#8211; a chi<br>resta da questa parte della vetrina.</p>



<p><em>(Lo spartito dei prezzi)</em></p>