---
title: Verdi, silenziose e senza giustizia
image: SINGOLA.jpg
created_at: 2020-07-28 00:00:00.000000000 Z
author: Singola
layout: post
category: singola
tags: singola
original_link: https://www.singola.net/pensiero/gianfranco-pellegrino-etica-politica-piante-intervista
---

<a href='https://www.singola.net/pensiero/gianfranco-pellegrino-etica-politica-piante-intervista' target='_blank' > Leggi su Singola</a>
<img class="webfeedsFeaturedVisual" src="https://www.singola.net/images/article/82/82-14439464130_386a586f4b_k.jpg"><p>Chiunque sia andato in un supermercato avr&agrave; visto file di piante incellophanate e pronte per la vendita. O negli uffici e nei centri commerciali, piante usate come oggetti ornamentali, destinate a essere buttate al primo inestetismo. Il mondo &egrave; pieno di piante che non hanno vita pi&ugrave; felice di quella di un pollo da batteria, con la differenza che non per loro non parla nessuna associazione, nessun politico, non si fanno manifestazioni.</p>
<p align="JUSTIFY">Le piante non sono capaci di azioni, non comunicano e non pensano. O almeno cos&igrave; sembra. Perch&eacute; la ricerca scientifica non solo ha dimostrato che le piante hanno sistemi di comunicazione sofisticatissimi e sono capaci di empatia e di forme specifiche di intelligenza, ma che la loro storia travagliata &egrave; analoga alla nostra. E non meno capace e impegnata nella lotta per la vita e la riproduzione.</p>
<p align="JUSTIFY">Nei progressi che hanno caratterizzato tutto lo sviluppo politico e civile degli ultimi secoli &egrave; tempo di includere riflessioni pi&ugrave; approfondite sul mondo vegetale. Ma come, esattamente, con quali presupposti?</p>
<p align="JUSTIFY">Ne abbiamo parlato con Gianfranco Pellegrino, autore con Marcello di Paola del saggio <em>Etica e politica delle piante</em>, edito da DeriveApprodi (2019).</p>
<p style="text-align: left;" align="JUSTIFY">&nbsp;</p>
<p align="JUSTIFY"><em><strong>Filippo Rosso - </strong></em>Mi piacerebbe partire della parola &bdquo;erbaccia“, che esiste in molte altre lingue (tedesco: <em>unkraut</em>, inglese: <em>weed</em>, francese: <em>mauvaise herbe</em>) ma che non mi pare abbia un corrispettivo per riferirsi al mondo animale, almeno non con la stessa connotazione. Insomma, perch&eacute; ce la prendiamo tanto con le piante?</p>
<p align="JUSTIFY"><em><strong>Gianfranco Pellegrino - </strong></em>Forse per gli animali non umani un ruolo simile ce l&rsquo;ha la parola &lsquo;bestia&rsquo;, che pure esiste in molte lingue, e che si riferisce a quanto di negativo o sregolato c&rsquo;&egrave; negli animali &ndash; non per niente, la bestialit&agrave; viene abitualmente contrapposta all&rsquo;umanit&agrave;, nell&rsquo;abituale dicotomia fra esseri umani e animali che preesisteva alla rivoluzione darwiniana e rimane presente in molto senso comune e in molte metafisiche e religioni. Ma rimane che l&rsquo;erbaccia &ndash; la parola e la nozione &ndash; segnala che il nostro rapporto con le piante &egrave; caratterizzato forse anche di pi&ugrave; delle nostre relazioni con gli animali non umani da un insopprimibile e manicheo atteggiamento di dominazione. Forse proprio perch&eacute; dalle piante dipendiamo e per la pervasivit&agrave; dell&rsquo;agricoltura in tutta la civilizzazione umana, l&rsquo;esigenza di distinguere piante &lsquo;buone&rsquo; &ndash; cio&egrave; le piante che sono utili ai nostri fini, che si adattano a noi, che ci forniscono cibo o diletto &ndash; &egrave; stata anche pi&ugrave; pressante del bisogno di distinguerci dal resto del regno animale. O forse si tratta della ricaduta del pregiudizio filosofico avverso alle piante &ndash; dell&rsquo;idea arrogante secondo cui vegetare sarebbe una forma di vita particolarmente elementare o inferiore, non degna di noi esseri umani. &Egrave; un pregiudizio non universale, beninteso, per quanto persistente: &egrave; un&rsquo;idea della filosofia e della metafisica occidentale &ndash; o meglio del filone predominante di essa. Ci sono state eccezioni nella storia della filosofia occidentali e ci sono eccezioni nelle ontologie e nelle concezioni del mondo di altre civilt&agrave;, dove la continuit&agrave; fra esseri umani, animali e vegetali &egrave; maggiore e dove sono possibili persone non umane, come spiegano studiosi come M. Hall e E. Viveiros de Castro.<br /><br /></p>
<p align="JUSTIFY"><em><strong>FR - </strong></em><a href="https://academic.oup.com/bioscience/article/53/10/926/254897" target="_blank" rel="noopener">Uno studio statunitense</a> di qualche anno fa ha analizzato <a href="https://en.wikipedia.org/wiki/Plant_blindness" target="_blank" rel="noopener">la tendenza</a> a non accorgersi della presenza di piante, dandole un nome: <em>plant blindness</em>. Ci&ograve; avviene probabilmente per cause cognitive in cui potrebbe avere un ruolo l&lsquo;immobilit&agrave; del mondo vegetale o addirittura come gli umani percepiscono i toni del verde (a differenza per esempio di un fiore rosso o di un animale in movimento). Esistono quindi delle cause &bdquo;profonde“ o innate alla base della nostra insensibilit&agrave; per il mondo vegetale e che determinano degli effetti nel rapporto plurimillenario con questo regno?</p>
<p align="JUSTIFY"><em><strong>GP - </strong></em>Probabilmente, ci sono spiegazioni evoluzionistiche e biologiche di molti dei nostri pregiudizi. Secondo gli studi di cui rende conto J. Greene in <em>Moral Tribes</em> (2013), ci sono spiegazioni biologiche ed evoluzionistiche dei pregiudizi razzisti, delle incoerenze dei nostri giudizi nella valutazione di casi come il <a href="https://it.wikipedia.org/wiki/Problema_del_carrello_ferroviario" target="_blank" rel="noopener"><em>trolley problem</em></a>, dello sciovinismo e cos&igrave; via. La cecit&agrave; nei confronti dello status morale dei vegetali ha origini simili, anche se probabilmente si tratta di fattori anche pi&ugrave; profondi e difficili da eludere. E tuttavia anche in questo caso propenderei per una spiegazione pi&ugrave; culturale che biologica, che vede nel filone principale della filosofia occidentale e delle religioni monoteiste la causa del pregiudizio. Le metafisiche animiste di civilt&agrave; non occidentali mostrano che non c&rsquo;&egrave; nulla nei cervelli umani che impedisca di concepirsi come in relazione profonda con parti della natura come gli alberi o le foreste.</p>
<p align="JUSTIFY">%image2%</p>
<p align="JUSTIFY"><em><strong>FR - </strong></em>Da un punto di vista biologico tutti i regni biologici discendono, risalendo le linea evolutiva, dai medesimi progenitori. L&rsquo;interconnessione tra i viventi &egrave; molto pi&ugrave; grande di quanto intuitivamente si pensi. Eppure, ancora oggi, uccidere un insetto sembra un atto pi&ugrave; deplorevole rispetto, per esempio, a sdradicare un&rsquo;ortica. Nel tuo libro sottolinei la necessit&agrave; di una nuova consapevolezza, che ci permetta di comprendere l&rsquo;unione di tutti i viventi. Ritieni che una tale conoscenza potr&agrave; arricchirci anche a livello emotivo, potr&agrave; farci sentire &ndash; come in un giainista - un&rsquo;analoga compassione per tutte le forme viventi?</p>
<p align="JUSTIFY"><em><strong>GP - </strong></em>&Egrave; difficile prevedere le vie che prender&agrave; l&rsquo;evoluzione dei sentimenti morali. Da un lato, ci sono basi per essere ottimisti. Soprattutto nell&rsquo;ultimo secolo, abbiamo assistito &ndash; almeno in Occidente &ndash; a un allargamento progressivo della sfera degli esseri degni di considerazione morale, abolendo esclusioni pregiudizievoli basate sul genere, sul censo, sul colore della pelle, sull&rsquo;appartenenza geografica. Si tratta, naturalmente, di un processo non lineare, n&eacute; completo, n&eacute; universale: ci sono sacche di resistenza, ci sono ritorni di razzismo, sciovinismo ed esclusioni arbitrarie.</p>
<p align="JUSTIFY">Nel caso degli animali, per esempio, per quanto non siamo tutti vegetariani o vegani, almeno nei paesi occidentali avanzati il trattamento degli animali da compagnia e di altri animali &egrave; molto mutato, per ragioni etiche. Certo, &egrave; proprio in questo caso che si vedono i limiti del sentimento: trattiamo bene il nostro gatto o cane, e rimaniamo ciechi di fronte alla sofferenza di molti altri animali, soprattutto quelle legate all&rsquo;allevamento industriale. Le maggiori informazioni che abbiamo sul funzionamento dei cervelli animali, sulla loro capacit&agrave; d&rsquo;intelligenza e di sofferenza, hanno cambiato solo fino a un certo punto le nostre reazioni. Se dovessimo scegliere fra torturare un gatto e un insetto, o un gatto e un milione di insetti, non &egrave; chiaro che cosa faremmo.</p>
<p align="JUSTIFY">Il che prova che, dall&rsquo;altro lato, i sentimenti morali mutano con lentezza, e in modo, per cos&igrave; dire, "viscoso" e incoerente. Nel caso delle piante, i fattori di opacit&agrave; e resistenza potrebbero essere anche maggiori. Piante belle, o rare, o rimarchevoli sotto certi aspetti potranno forse diventare abbastanza facilmente oggetto di rispetto e cura. Le erbacce, o le piante pi&ugrave; comuni, tenderanno a lungo, credo, a esser considerate mere cose.</p>
<p align="JUSTIFY">Inoltre, le piante hanno comunque delle differenze rispetto agli animali, differenze che rendono i giudizi etici nei loro confronti molto pi&ugrave; complicati. Per la loro evoluzione le piante sono gruppi, pi&ugrave; che individui; inoltre, privare le piante di certe parti di loro &ndash; un fiore, per esempio, o un frutto &ndash; non &egrave; grave, per la loro sopravvivenza, come &egrave; privare un animale di un arto. E tuttavia sappiamo per certo che le piante emettono segnali chimici, quando vengono tagliate o mutilate, che sono simili ai segnali elettrochimici che nei cervelli animali e umani corrispondono al dolore. Non &egrave; chiaro che tipo di condotta morale questo quadro giustifichi, anche se &egrave; chiaro che l&rsquo;indifferenza totale che ha segnato il nostro comportamento sinora &egrave; del tutto ingiustificata.<br /><br /></p>
<p align="JUSTIFY"><em><strong>FP - </strong></em>Nel 2018 la Corte Suprema di Giustizia colombiana ha emesso <a href="https://www.alainet.org/es/articulo/192087" target="_blank" rel="noopener">una storica sentenza</a> che riconosce come soggetto di diritto la foresta amazzonica. Questa sentenza si inserisce nel quadro di analoghi provvedimenti adottati in altri paesi: in Ecuador, dove la nuova Costituzione del 2008 inserisce tra i soggetti di diritto la Naturalezza (<em>Pachamama</em>); in Nuova Zelanda, in cui un trattato tra Stato e Maori sancisce lo status di diritto del Fiume Whanganui; ma anche in Bolivia, India, Bangladesh, Uganda e Stati Uniti. <br />Paesi, non &egrave; un caso, in cui sono presenti gruppi indigeni o dove l&rsquo;idea del selvaggio ha un ruolo centrale nella cosmologia fondativa della nazione. Pensi che questa sensibilit&agrave; giuridica sia esportabile in Europa, che peraltro &egrave; il bacino di origine dei corpus legislativi di queste nazioni, ma le cui basi politiche e filosofiche, come tu illustri nel tuo libro, storicamente considerano la Natura un semplice palcoscenico per le attivit&agrave; umane?</p>
<p align="JUSTIFY"><em><strong>GP - </strong></em>Anche in questo caso &egrave; difficile prevedere che cosa accadr&agrave;. Recentemente Alessandra Viola, che ha partecipato al nostro libro, ha scritto un manifesto in favore dei diritti delle piante (<em>Flower Powers</em>, Einaudi, 2020), e lo stesso aveva fatto Stefano Mancuso prima (<em>La nazione delle piante</em>, Laterza, 2019).</p>
<p align="JUSTIFY">Ho due generi di dubbi nei confronti di questa strategia. Un dubbio &egrave; filosofico, e riguarda la nozione di &lsquo;diritti&rsquo;. Ho delle perplessit&agrave; generali su questa nozione e dei timori particolari sulla prospettiva di applicarla alle piante. La perplessit&agrave; generale deriva dal fatto che non si tratta di una nozione chiara. Per quanto ne facciamo un grande uso, non &egrave; chiaro che cosa intendiamo con la parola "diritto". Una pretesa legittima che implica un dovere? Una pretesa che non implica per&ograve; un dovere, quindi solo una libert&agrave;? Un titolo ad avere un certo bene? Ci sono nozioni migliori: forse proprio la nozione di "dovere", o quella di "giustizia" e "bene" sono pi&ugrave; chiare. E, naturalmente, per un filosofo dire che un diritto corrisponde al dovere di dare a chi se lo merita o ne ha titolo certi beni non &egrave; una mossa brillante, giacch&eacute; riduce la nozione di "diritto" ad altre nozioni.</p>
<p align="JUSTIFY">La perplessit&agrave; filosofica particolare deriva dal fatto che la strategia comune nel caso dei diritti delle piante &ndash; che ha avuto origine da un famoso articolo di C. Stone pubblicato negli anni Settanta del secolo scorso &ndash; consiste nel ritenere che piante, fiumi ed ecosistemi abbiano diritti in quanto si possano assimilare a persone giuridiche &ndash; come aziende, Stati &ndash; e abbiano quindi interessi che un custode o un rappresentante pu&ograve; proteggere. A me questa strategia pare insufficiente perch&eacute; implicitamente suggerisce che le piante siano persone e abbiano diritti in senso tutt&rsquo;al pi&ugrave; metaforico, traslato, residuale e che i diritti delle persone fisiche umane siano tali in senso letterale e primario. E questo non pu&ograve; che portare a preferire, nel caso di conflitti di interessi, gli esseri umani a queste persone giuridiche non umane.</p>
<p align="JUSTIFY">Il dubbio pratico deriva da questi dubbi filosofici, ed &egrave; semplice. Mi chiedo: abbiamo gi&agrave; tanti problemi a far digerire alla gente l&rsquo;idea che le piante possano soffrire o abbiano una qualche forma di intelligenza in virt&ugrave; della quale non possiamo permetterci di disporne a nostro piacimento. Dobbiamo aggiungere a questa difficolt&agrave; quella di articolare una nozione chiara di "diritti" e "diritti delle piante"? Inoltre, quando si parla di diritti tutti assumono che s&rsquo;intenda diritti inalienabili e assoluti. Ma se andiamo a dire che le piante hanno diritti inalienabili e assoluti, cominceremo ad attirare le solite obiezioni: ma allora che mangiamo? Ma allora, di fronte a un incendio, salviamo il bambino o l&rsquo;albero? E cos&igrave; via. E siamo costretti a mosse difensive, per esempio dire: e se ci sono due bambini in una stanza che brucia e non li puoi salvare tutti e due, questo implica forse che quello che non hai salvato era solo una cosa?</p>
<p align="JUSTIFY">Insomma, pur condividendo il punto di partenza di chi percorre la strada dei diritti, ne percorrerei altre per ragioni filosofiche e strategiche.<br /><br /></p>
<p align="JUSTIFY"><em><strong>FR - </strong></em>Hans Jonas &egrave; stato tra i primi moderni a porsi il problema dei diritti della natura. Non ha diritti chi non pu&ograve; rivendicarli con la propria presenza: la Natura, la Terra, ma neppure chi ancora deve vivere in un tempo successivo al nostro. Partire dal non-umano, quindi, potrebbe essere un utile esercizio per sensibilizzarci sui doveri non solo nei confronti del non-umano, ma anche rispetto al nostro futuro. Vedi azioni o esempi degni di nota, che raccolgono questa sfida?</p>
<p align="JUSTIFY"><em><strong>GP - </strong></em>Il problema delle generazioni future, insieme a quello dello status morale delle piante, &egrave; l&rsquo;altro grande rimosso della nostra discussione pubblica. E debbo dire che adotto un certo pessimismo dell&rsquo;intelligenza in entrambi i campi. Ci&ograve; detto, a me pare che il fenomeno &ndash; fenomeno anche mediatico, certo &ndash; di Greta Thunberg abbia rappresentato un passo avanti sostanziale, anche e soprattutto nel diffondere idee legate al futuro e ai doveri etici nei confronti delle generazioni future. Paradossalmente, una grande occasione sarebbe stata anche la <em>Laudato Si&rsquo;</em>, ma, col senno di poi, non mi pare abbia avuto una grande capacit&agrave; di penetrazione, forse anche perch&eacute; il tipo di creazionismo che era alla base di quel documento era molto meno ecumenico ed esportabile di quanto si volesse credere.</p>
<p align="JUSTIFY">Purtroppo, l&rsquo;irrompere della pandemia ha parzialmente interrotto la discussione pubblica sul cambiamento climatico, finendo anche per rimandare eventi come la <a href="https://sdg.iisd.org/events/2020-un-climate-change-conference-unfccc-cop-26/" target="_blank" rel="noopener">prossima Cop</a>, che sarebbero stati preziosi momenti di approfondimento e di dibattito pubblico. In questo senso, il Coronavirus &egrave; stato un salto nel passato, il ritorno a una prospettiva presentista e ristretta. Ed &egrave; un paradosso, perch&eacute; i legami fra erosione delle nicchie ecologiche e diffusione della pandemia erano chiari, e lo sono stati nei primi mesi della pandemia, ed erano enunciati nel libro di David Quammen (<em>Spillover</em>, Adelphi, 2020) e in un rapporto WWF del marzo scorso.</p>
<p align="JUSTIFY">Forse il tema delle generazioni future &egrave; anche pi&ugrave; difficile da imporre, per cos&igrave; dire, e pi&ugrave; negletto di quello delle piante. Non voglio finire con note di eccessivo scoramento, per&ograve;. Questo significa che chi come noi discute e scrive di questi temi dovr&agrave; impegnarsi anche di pi&ugrave; ad attirare l&rsquo;attenzione sul futuro della vita sulla Terra.</p>