---
title: Petlog
image: CLEAN.jpg
created_at: 2020-05-08 12:57:00.000000000 Z
author: Clean
layout: post
category: clean
tags: clean
original_link: https://cleanrivista.wordpress.com/2020/05/08/petlog/
---

<a href='https://cleanrivista.wordpress.com/2020/05/08/petlog/' target='_blank' > Leggi su Clean</a>
<figure class="wp-block-gallery alignwide columns-2 is-cropped"><ul data-carousel-extra='{"blog_id":81823354,"permalink":"https:\/\/cleanrivista.wordpress.com\/2020\/05\/08\/petlog\/"}' class="blocks-gallery-grid"><li class="blocks-gallery-item"><figure><img data-attachment-id="860" data-permalink="https://cleanrivista.wordpress.com/tpparr_04a-1-1/" data-orig-file="https://cleanrivista.files.wordpress.com/2020/05/tpparr_04a-1-1.jpg" data-orig-size="850,547" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="tpparr_04a-1-1" data-image-description="" data-medium-file="https://cleanrivista.files.wordpress.com/2020/05/tpparr_04a-1-1.jpg?w=300" data-large-file="https://cleanrivista.files.wordpress.com/2020/05/tpparr_04a-1-1.jpg?w=850" src="https://cleanrivista.files.wordpress.com/2020/05/tpparr_04a-1-1.jpg?w=850" alt="" data-id="860" data-link="https://cleanrivista.wordpress.com/tpparr_04a-1-1/" class="wp-image-860" srcset="https://cleanrivista.files.wordpress.com/2020/05/tpparr_04a-1-1.jpg 850w, https://cleanrivista.files.wordpress.com/2020/05/tpparr_04a-1-1.jpg?w=150 150w, https://cleanrivista.files.wordpress.com/2020/05/tpparr_04a-1-1.jpg?w=300 300w, https://cleanrivista.files.wordpress.com/2020/05/tpparr_04a-1-1.jpg?w=768 768w" sizes="(max-width: 850px) 100vw, 850px" /><figcaption class="blocks-gallery-item__caption">© Martin&nbsp;Parr&nbsp;/ Magnum Photos<br>Dal libro&nbsp;<em>ToiletMartin PaperParr</em>&nbsp;di Martin&nbsp;Parr, Maurizio Cattelan e Pierpaolo Ferrari (Damiani, 2020)</figcaption></figure></li><li class="blocks-gallery-item"><figure><img data-attachment-id="861" data-permalink="https://cleanrivista.wordpress.com/tpparr_04b-1/" data-orig-file="https://cleanrivista.files.wordpress.com/2020/05/tpparr_04b-1.jpg" data-orig-size="850,547" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="tpparr_04b-1" data-image-description="" data-medium-file="https://cleanrivista.files.wordpress.com/2020/05/tpparr_04b-1.jpg?w=300" data-large-file="https://cleanrivista.files.wordpress.com/2020/05/tpparr_04b-1.jpg?w=850" src="https://cleanrivista.files.wordpress.com/2020/05/tpparr_04b-1.jpg?w=850" alt="" data-id="861" data-link="https://cleanrivista.wordpress.com/tpparr_04b-1/" class="wp-image-861" srcset="https://cleanrivista.files.wordpress.com/2020/05/tpparr_04b-1.jpg 850w, https://cleanrivista.files.wordpress.com/2020/05/tpparr_04b-1.jpg?w=150 150w, https://cleanrivista.files.wordpress.com/2020/05/tpparr_04b-1.jpg?w=300 300w, https://cleanrivista.files.wordpress.com/2020/05/tpparr_04b-1.jpg?w=768 768w" sizes="(max-width: 850px) 100vw, 850px" /><figcaption class="blocks-gallery-item__caption">© Toiletpaper<br>Dal libro&nbsp;<em>ToiletMartin PaperParr</em>&nbsp;di Martin&nbsp;Parr, Maurizio Cattelan e Pierpaolo Ferrari (Damiani, 2020)</figcaption></figure></li></ul><figcaption class="blocks-gallery-caption"><a rel="noreferrer noopener" href="https://www.damianieditore.com/it-IT/product/770" target="_blank">ToiletMartin PaperParr di Martin&nbsp;Parr, Maurizio Cattelan e Pierpaolo Ferrari (Damiani, 2020)</a></figcaption></figure>



<p>Mia madre sta parlando al telefono con mia nonna. Parla a bassa voce; e parla a bassa voce perché sta parlando del Diavolo. In estate è sempre la stessa storia. Dal 21 giugno al 21 settembre, ogni mattina, mia madre copre tutti gli specchi di casa, dà il lassativo al gatto e telefona a mia nonna per le ultime news sul Diavolo e i suoi fratelli. Io e mio padre, seppure con una certa inquietudine, sopportiamo la cosa di buon grado. È bello sentire mamma pronunciare la parola <em>Diavolo</em>: su questo io e mio padre siamo assolutamente concordi. Il gatto che defeca per tutta casa non è il massimo, va bene, ma è una delle condizioni base affinché mia madre possa parlare del Diavolo con mia nonna, senza interferenze celesti o infere.</p>



<p>La Diavolo-mania di mia madre è iniziata circa dieci anni fa. Eravamo in spiaggia, a Nettuno, e mia madre stava sfogliando <em>Cronaca vera </em>– che, aperta parentesi, è la rivista più bella del mondo. Insomma; sfogliando <em>Cronaca vera </em>si è imbattuta in un articolo sulla violenza delle sette sataniche. L’articolo si concludeva così: <em>parlare col Diavolo, nonostante il sangue versato, è sempre difficile</em>. Dunque mia madre ha pensato: certo parlare con il Diavolo non è semplice, ma semplice è parlare del Diavolo; e allora perché no?</p>



<p>Anche mia nonna, che era in vacanza con noi, lesse quell’articolo. Così lei e mia madre iniziarono a parlare del Diavolo fin da subito.</p>



<p>Mia nonna dice che non tutti i bambini paffuti sono il Diavolo; ma certo il Diavolo è un bambino paffuto. Mia madre non è d’accordo. Secondo lei il Diavolo è definibile in qualsiasi modo meno che paffuto. “Bambino, sì, ma rachitico.”</p>



<p>Però entrambe d’accordo sul fatto che il Diavolo sia un infante. E in pari misura un appendiabiti arrugginito.</p>



<p>Non lo nascondo. Mi piacerebbe prendere parte ai discorsi tra mia madre e mia nonna. Pure io avrei qualcosa da dire sul Diavolo; anche secondo me il Diavolo è un ragazzino; un ragazzino mongoloide, affetto da gravi ritardi psichici e però cattivo: conscio della sua diversità e per questo malvagio, indisposto verso il mondo e verso se stesso.</p>



<p>Insomma: il mio ideale erotico.</p>



<p>Quando sono fatto di coca mi masturbo spesso pensando al Diavolo; o meglio a una delle tante immagini del Diavolo, un suo simulacro, una delle tante idee che lo formano e perciò faccenda innocua, risibile. Lo vedo così, davanti a me, infermo, scacciato dal suo trono abissale. Con le gambine secche che gli tremano, idrocefalo, gli occhi furiosi. Gli stessi occhi dei nostri papà, per darvi un’idea, quando leggono le rubriche speciali di <em>Maschiodipendente.</em></p>



<p>Mio padre ha quarantotto anni come il vostro e come il vostro – come tutti i padri dell’universo – lavora alle ferrovie.&nbsp; Ignoro però la sua mansione specifica. È lui, come usano dire i cuori semplici, che tira avanti la baracca. Non crede realmente al male del mondo: per lui le cose vanno semplicemente come è giusto che debbano andare. Né bene, né male; solo andanti. Lo invidio. Anche io vorrei pensarla allo stesso modo e liberarmi dal peso del bene e dal peso del male. Non so come si chiami in filosofia questa corrente di pensiero né se esista realmente né se qualcuno l’abbia professata e trascritta da qualche parte. Ma se esiste – e qualcosa mi dice che esiste, nonostante il mio diploma di istituto professionale – è sicuramente la strada migliore da seguire e perciò, voi che siete più colti del sottoscritto, seguitela; non importa se per conoscenza, per cultura o per istinto.</p>



<p>D’accordo. La verità è che la <em>certa inquietudine</em> citata più sopra, quella condivisa da me e mio padre a proposito delle telefonate materne, si trasforma facilmente in terrore; è un attimo, basta pochissimo. Una porta socchiusa, una parola inaspettata. La vaga idea del Diavolo, quella con cui mi trastullo occasionalmente, non è il Diavolo in sé. <em>Faccenda innocua e risibile</em>: così l’ho definita e tale va considerata nell’ordine delle cose. Un delirio psicotropo come tanti altri, come immaginare mio padre sbattuto dal mio fratellastro. Un cartone animato ben diverso dal Diavolo che evocano mia madre e mia nonna nei loro discorsi. L’immagine dell’appendiabiti arrugginito è francamente terrificante. Immaginate una stanza completamente bianca, vuota, e al centro di essa un appendiabiti e il suo silenzio; anche questo è il Diavolo nei sogni di mia nonna e di mia madre. E i mesi, gli anni passano; e io sono un ragazzo sempre più impressionabile.</p>



<p>17</p>



<p>Dopo la tratta dei neri prima, quella delle bianche poi, adesso è la volta della tratta degli orango. Una piaga che tutti dovremmo impegnarci a debellare, benché siano in tantissimi a usufruirne. Perlopiù famiglie ricche che si prendono in casa uno di questi animali per bizzarri trastulli – mentre i poveri scelgono di solito, non avendo molti mezzi, scimmie di piccola taglia.</p>



<p>Gli orango sono animali sorprendenti; e sanno fare mille cose, tra cui insinuare deliziosamente le mani (chiamiamole <em>mani</em>) nelle pieghe meno note dei nostri corpi grassocci. Lo fanno portandoci allo stremo – uno stremo delizioso che in altri tempi avremmo denominato <em>orgasmo </em>e che oggi, ben consapevoli della lucidità delle superfici che ci ospitano, chiamiamo appunto <em>stremo</em>. E provate a ripetere <em>stremo </em>per tante volte di seguito. Vi sembrerà di vedere, proprio di fronte a voi, un orango che defeca sul volto di vostra moglie. Ma sono andato fuori strada, perché tutto questo è orrendo e io vivo, anzi viviamo noi tutti, nella paura – e se ci rifugiamo in questi giochi esotici è per sfuggire all’horror vacui che ci attanaglia. Ma è orribile, tutto questo; e deve finire il prima possibile. Non ci sono quasi più orango in libertà e le nostre ville sono sempre più sporche e forse, di questo passo, la terra sotto di noi finirà per aprirsi; e anche lì ci ritroveremo, sotto terra, in case luride, in compagnia di animali paurosi, ossessionati dallo <em>stremo stremo stremo stremo stremo stremo stremo stremo</em>.</p>



<p>18</p>



<p>Avere una ragazza è bello, ma non averla più è favoloso. Dopo la fine della mia storia decennale mi sono dato letteralmente all’ippica; ho cominciato, insomma, a frequentare gli ippodromi della mia città. È bella e varia l’umanità che affolla gli ippodromi – e se cerchi un amico vero è sicuro tra gli spalti di un ippodromo che puoi trovarlo. E infatti il mio lo trovai lì. Si chiamava Sergio, ma tutti nel giro lo chiamavamo Sir Joe per il suo <em>aplomb </em>e la sua crudeltà da vero lord inglese. Girava portando sempre con sé un coltello a farfalla che non esitava a tirar fuori a ogni occasione. “Come,” diceva sempre, “tirerei fuori il mio cazzo se lo avessi ancora tra le gambe.” Sergio era stato evirato anni prima per una orrenda storia di droga; e quel coltello era un po’ il suo contentino, l’unico modo (a parte i numerosi peli) per restare ancorato al suo sesso di nascita. Quante avventure con Sergio. Eravamo inseparabili. Passavamo le notti a bere e a guardare il video con la presunta Ilona Staller che – va be’, avete capito, no?</p>



<p>Io in quel periodo ero stato appena licenziato e a Sergio era morta la madre che lo manteneva. Dunque urgeva restare a galla e i proventi delle scommesse, magri e occasionali, non bastavano a sostentarci. Eravamo già sulla quarantina e scartammo presto l’ipotesi di smarchettare in giro; ché ci sono pure gli appassionati in cerca di uomini di mezza età, ma per forza di cose Sergio poteva essere solo passivo e io non me la sentivo troppo di infilare il mio arnese in un buco dal quale esce anche la pupù (non vi sembri ingenuo il mio chiamarla così; alcuni traumi hanno depotenziato il mio linguaggio e spesso devo tornare ai termini dell’infanzia per non scoppiare a piangere).</p>



<p>19</p>



<p><em>Due studi di suicidio.</em></p>



<p>Un uomo si uccide perché non riesce più a tollerare il battito del proprio cuore. L’uomo ha però molte persone che lo amano; e ignora che da morti, purtroppo, il nostro cuore diventa quello degli altri, degli amanti. E batte dieci, cento, mille volte più forte. Oh melodramma.</p>



<p>Un uomo si uccide perché, preferendo alla vita reale quella onirica, è convinto che nella morte si sogni soltanto, si sogni a lungo, si sogni in eterno. Così, sempre sognando, preme il grilletto di una vecchia pistola ereditata da sua madre; una graziosa arma con il calcio in madreperla e il numero di matricola limato. Il colpo, tuttavia, non va a segno; e l’uomo rimane paralizzato. Non c’è dato sapere che cosa stia sognando ora; se stia effettivamente sognando o che.</p>



<p>20</p>



<p>Il reggae nacque, originariamente, come colonna sonora per i sacrifici umani. È lì il segreto del ritmo in levare; lo stesso ritmo del coltello che squarcia la carne di una vittima urlante – e della mano che estrae le viscere per consultarle sotto l’implacabile sole rastafariano. Tutto questo me lo ha raccontato uno sciamano di Kingstown e non ho motivi di credere che non sia vero. Perché poi il reggae sia diventato tanto popolare all’infuori della Giamaica e dei suoi antichi riti crudeli è mistero che pertiene alle bizzarrie del cosmo; in Giamaica l’everyman è spaventato dal reggae. Lo teme atavicamente, come noi qui&nbsp; in Italia temiamo le fatture a morte e le vecchie dai grandi occhi neri. In Giamaica, oggi, gli episodi di sacrifici umani sono rari o pressoché nulli; ma il reggae continua a essere musica proibita e lo ascoltano soltanto gli sbandati, gli uomini intimamente malvagi e i giovani in cerca di estreme trasgressioni.</p>



<p>Ricordando i giorni degli altari sacrificali, dei capelli lunghi fino ai talloni, di MTV in rotazione continua sugli schermi televisivi di giovani cocainomani appartenenti all’upper class di Babilonia.</p>



<p>21</p>



<p>La fine del mondo da noi conosciuto si annunciò in tre passaggi.</p>



<p>Il primo: vedemmo due messicani, alla stazione di Milano, combattere con dei machete; uno dei due perse l’avambraccio, e tutto sommato gli disse bene, e l’altro finì con la faccia aperta in due preso da spasmi incontrollabili. E di certo morì – mentre l’altro venne arrestato.</p>



<p>Il secondo: sempre alla stazione di Milano, ma stavolta nei bagni, scoprimmo una cassa toracica appena spolpata poggiata contro le piastrelle lucide; conservavano, quelle ossa, ancora dei residui di carne – il cui rosso non stonava però con il bianco accecante della toilette.</p>



<p>Il terzo: un mio caro amico provò a vendermi un cofanetto DVD contenente una serie di video pedopornografici. L’edizione, serba o qualcosa di simile, era ben realizzata e il cartone della confezione lucido e piacevole al tatto. L’amico mi mostrò, per convincermi a comprarlo, il primo video della serie. “Rigorosamente vero,” mi assicurò. Un uomo trovava in riva a un fiume il cadavere annegato di un bambino ecc. ecc.</p>



<p>22</p>



<p>Per un breve periodo – ma quasi nessuno se ne ricorda; e chi se ne ricorda finge di non ricordarselo – venne istituito un social network per animali da compagnia. Si chiamava <em>Petlog</em>. La grafica del sito era la stessa dei vecchi videogiochi anni ’90; una infinita malinconia pixelata. E potevi scorrere per ore tutte quelle foto di cani gatti criceti – in vacanza, sulla spiaggia, in case di lusso, dentro vasche idromassaggio, sulla neve, decomposti nelle fosse scavate per loro dai padroni in chissà quali giardini condominiali.</p>



<p>I nostri cuccioli adoravano <em>Petlog</em>; e i cani per esempio non avevano più bisogno della loro passeggiata quotidiana: ci defecavano direttamente in mano, docili, nella luce ambrata dei nostri pomeriggi. Poi un giorno il social network venne misteriosamente dichiarato illegale, censurato, e tutti fummo un po’ più tristi; e ogni fossa più profonda.</p>



<p><em>Gabriele Galloni</em></p>