---
title: "“effe – Periodico di altre narratività” numero dieci"
image: EFFE.jpg
created_at: 2019-07-16 06:12:00.000000000 Z
author: Effe
layout: post
category: EFFE
tags: EFFE
original_link: http://www.flaneri.com/2019/07/16/effe-periodico-narrativita-numero-dieci/
---

<a href='http://www.flaneri.com/2019/07/16/effe-periodico-narrativita-numero-dieci/' target='_blank' > Leggi su “effe – Periodico di altre narratività” numero dieci</a>
<p>In occasione del decimo numero, <em>effe – Periodico di Altre Narratività</em> propone <strong>una speciale antologia di autori talentuosi ancora inediti</strong>, in collaborazione con <em>Cadillac</em>, <em>CrapulaClub</em>, <em>Colla</em>, <em>L’inquieto</em>, <em>retabloid</em>, <em>Verde</em>, <em>’tina.</em></p>
<p>Per la prima volta nel panorama letterario, <strong>otto tra le più interessanti riviste indipendenti italiane</strong> si sono unite per proporre ciascuna il racconto di un esordiente di qualità, da affiancare, come di consueto, alle illustrazioni di giovani creativi della scena internazionale.</p>
<p>Barbara Bedin, Giuseppe Del Core, Tore Garau, Elisa Leoni, Natan Mondin, Alessio Mosca, Olga Paltrinieri e Michele Ruol: sono questi gli autori dei racconti selezionati dalle otto redazioni – <strong>voci di cui sicuramente si sentirà parlare in futuro</strong> – e illustrati da Bernardo Anichini, Giulia Conoscenti, Martoz, Kalina Muhova, Giulia Pex, Davide Bart Salvemini, Dario Sostegni, Chiara Spallotta e Giulia Tassi.</p>
<p>Completa il numero <strong>l’editoriale di Marco Drago</strong>, scrittore e fondatore della storica rivista <em>Maltese Narrazioni</em>, dalle cui pagine sono passati talenti come Matteo Galiazzo, Paolo Nori, Giordano Tedoldi e Andrea Pinketts.</p>
<p>&nbsp;</p>
<p><strong>Per chi ancora non lo conoscesse:<br />
</strong><a href="http://www.flaneri.com/category/articoli/effe/" target="_blank" rel="noopener noreferrer"><em>effe – Periodico di Altre Narratività</em></a> è un’antologia periodica di narrativa inedita illustrata ideata da <em>Flanerí </em>in collaborazione con lo studio editoriale <a href="http://www.42linee.it/">42Linee</a>, che nasce nel 2012, con l’intento di scandagliare il panorama narrativo italiano e offrire una «zona franca» in cui gli autori esordienti siano sostenuti da scrittori già affermati e dove i migliori racconti inediti possano trovare pubblicazione. Tutti i racconti sono illustrati da giovani artisti della scena contemporanea. <em>effe</em> ha una tiratura limitata e viene distribuito in maniera diretta (<em>vis-à-vis </em>con i librai) nelle librerie indipendenti, perché:<br />
A) è un prodotto artigianale;<br />
B) è importante che il libraio creda in ciò che vende.</p>
<p>&nbsp;</p>
<p>&nbsp;</p>
<h5><strong>Questo il sommario di <em>effe – Periodico di Altre Narratività</em>, numero dieci:</strong></h5>
<p>&nbsp;</p>
<ul>
<li><em>Di uomini, cani e riviste</em> di Marco Drago</li>
<li><em>Un giorno bianco </em>di Giuseppe Del Core (ill. di Martoz | racconto selezionato da <em>effe</em>)</li>
<li><em>Dal lato giusto</em> di Natan Mondin (ill. di Giulia Pex | racconto selezionato da <a href="http://www.matteobb.com/tina/cose-tina/" target="_blank" rel="noopener noreferrer"><em>’tina</em></a>)</li>
<li><em>Un critico</em> di Tore Garau (ill. di Dario Sostegni | racconto selezionato da <a href="http://www.collacolla.org/" target="_blank" rel="noopener noreferrer"><em>Colla</em></a>)</li>
<li><em>Atti segreti degli apostoli </em>di Alessio Mosca (ill. di Giulia Tassi | racconto selezionato da<a href="http://www.crapula.it/" target="_blank" rel="noopener noreferrer"><em> CrapulaClub</em></a>)</li>
<li><em>Le navi partire </em>di Elisa Leoni (ill. di Chiara Spallotta | racconto selezionato da <a href="https://www.oblique.it/retabloid_fiction.html" target="_blank" rel="noopener noreferrer"><em>retabloid</em></a>)</li>
<li><em>La parte mancante </em>di Barbara Bedin (ill. di Kalina Muhova | racconto selezionato da <a href="https://cadillacmag.wordpress.com/" target="_blank" rel="noopener noreferrer"><em>Cadillac</em></a>)</li>
<li><em>Tutta colpa del meteo </em>di Michele Ruol (ill. di Bernardo Anichini | racconto selezionato da <a href="https://www.linquieto.it/" target="_blank" rel="noopener noreferrer"><em>L’inquieto</em></a>)</li>
<li><em>Peter è caduto</em> di Olga Paltrinieri (ill. di Davide Bart Salvemini | racconto selezionato da <a href="https://verderivista.wordpress.com/" target="_blank" rel="noopener noreferrer"><em>Verde</em></a>)</li>
</ul>
<p>&nbsp;</p>
<p><a href="http://www.42linee.it/effe-10/" target="_blank" rel="noopener noreferrer"><strong>Qui </strong></a>è possibile acquistare online <em>effe</em> #10 e consultare l’elenco delle librerie indipendenti amiche dove trovare il volume.</p>
<p>L'articolo <a rel="nofollow" href="http://www.flaneri.com/2019/07/16/effe-periodico-narrativita-numero-dieci/">“effe – Periodico di altre narratività” numero dieci</a> sembra essere il primo su <a rel="nofollow" href="http://www.flaneri.com">Flanerí</a>.</p>