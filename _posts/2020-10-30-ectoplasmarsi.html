---
title: Ectoplasmarsi
image: NEUTOPIA.jpg
created_at: 2020-10-30 07:41:15.000000000 Z
author: Neutopia
layout: post
category: neutopia
tags: neutopia
original_link: https://neutopiablog.org/2020/10/30/ectoplasmarsi/
---

<a href='https://neutopiablog.org/2020/10/30/ectoplasmarsi/' target='_blank' > Leggi su Neutopia</a>
<h3 class="has-text-align-right">v. intr. pron. – Assumere forma indistinta, evanescente.</h3>



<p class="has-drop-cap has-text-align-justify">C’è un grosso specchio nel magazzino abbandonato. Uno di quelli antichi, pesanti, con la cornice di legno lucido. Dietro si nascondono gechi e millepiedi. Davanti ci sto io.<br>Cercavo un vecchio pupazzo: mi pare di sentire lo scalpiccio delle mie scarpette bianche da bambino risuonare dentro di me quando varco la porta, mi pare che mi accarezzino leggere il diaframma.<br>Mi metto a rovistare dappertutto, anche se in fondo so che non troverò nulla. Durante la ricerca, capita che io colga il mio riflesso nello specchio. Dimentico il passato, mi avvicino e mi fisso per minuti lunghissimi – se vedessi la scena dall’esterno, direi che me la tiro un sacco.<br>Mi dico: ti vedo, ci sei ancora. Il tempo, però, passa.<br>Lo specchio si appanna e, giorno dopo giorno, in breve è passato un anno.<br>Mi chiede: cosa hai fatto di concreto?<br>Chiedo: conta cancellarsi?<br>Mi dice: sei un coglione.<br>Sorrido, mi riscuoto e mi allontano. Sto per uscire dal magazzino quando noto, dietro una cassetta di plastica, dei vecchi stivali, di quelli di gomma. Color petrolio.<br>La pioggia della notte trascorsa suggerisce di indossarli e di uscire.<br>Il famoso impulso vitale. Li capovolgo, li scuoto: sfratto due ragni.<br>Decido di partire: tanto non lavoro. In tasca ho tutto, sigarette e cellulare.</p>



<figure class="wp-block-image size-large is-style-default"><img data-attachment-id="9904" data-permalink="https://neutopiablog.org/img_20201020_194824/" data-orig-file="https://neutopiablog.files.wordpress.com/2020/10/img_20201020_194824.jpg" data-orig-size="3000,4000" data-comments-opened="1" data-image-meta="{&quot;aperture&quot;:&quot;1.9&quot;,&quot;credit&quot;:&quot;&quot;,&quot;camera&quot;:&quot;Redmi Note 6 Pro&quot;,&quot;caption&quot;:&quot;&quot;,&quot;created_timestamp&quot;:&quot;1603213607&quot;,&quot;copyright&quot;:&quot;&quot;,&quot;focal_length&quot;:&quot;3.94&quot;,&quot;iso&quot;:&quot;250&quot;,&quot;shutter_speed&quot;:&quot;0.00034928396786587&quot;,&quot;title&quot;:&quot;&quot;,&quot;orientation&quot;:&quot;1&quot;}" data-image-title="img_20201020_194824" data-image-description="" data-medium-file="https://neutopiablog.files.wordpress.com/2020/10/img_20201020_194824.jpg?w=225" data-large-file="https://neutopiablog.files.wordpress.com/2020/10/img_20201020_194824.jpg?w=680" src="https://neutopiablog.files.wordpress.com/2020/10/img_20201020_194824.jpg?w=768" alt="" class="wp-image-9904" srcset="https://neutopiablog.files.wordpress.com/2020/10/img_20201020_194824.jpg?w=768 768w, https://neutopiablog.files.wordpress.com/2020/10/img_20201020_194824.jpg?w=1536 1536w, https://neutopiablog.files.wordpress.com/2020/10/img_20201020_194824.jpg?w=113 113w, https://neutopiablog.files.wordpress.com/2020/10/img_20201020_194824.jpg?w=225 225w" sizes="(max-width: 768px) 100vw, 768px" /></figure>



<p class="has-text-align-justify">Bassa risoluzione, il taglio dell’amatore. Ho visto qualche film, ne apprezzo le inquadrature e mi riesce qualche scatto.<br>Mi sento soddisfatto se ne riporto a casa qualcuno. Visito gli stessi luoghi di sempre, li apprezzo di più, da quando me ne sono andato.<br>Da seimila anime a più di un milione. Un’esperienza di lavoro durata un anno.<br>– Contratto interrotto, sia mai dovessimo assumerti a tempo indeterminato.<br>– Grazie a dio.<br>La definizione di parentesi lavorativa. Da più di un milione a seimila anime.<br>Ero già ritornato a casa da un po’ di mesi quando la notizia del confinamento mi ha trovato preparato, poco sorpreso. Il mio pensiero è andato soprattutto a chi dei suoi fantasmi non conosceva nulla, a chi se li è ritrovati rinchiusi con se stesso in casa con l’unica alternativa di scacciarli o farseli amici.<br>Lockdown privato: mi sono accorto, anche questa volta con poco stupore, che anche la gabbia che mi ero scelto da solo e su cui avevo investito risorse preziose iniziava a sembrarmi troppo angusta. Dunque l’evasione, dunque le escursioni per riscoprire ciò che mi circonda: sentieri e luoghi senza nomi ufficiali e non segnati sulle mappe cui giungo a piedi da casa mia e che visito così spesso che possiamo dire io che io quei luoghi li infesti.</p>



<blockquote class="wp-block-quote"><p><br>Fantasma buono di provincia.<br>Sono meno di dieci chilometri dai più vicini centri abitati, non c’è nulla o quasi di selvaggio, di sconosciuto.</p></blockquote>



<p class="has-text-align-justify"><br>È una breve distanza, ma se mi sforzo la rendo infinita, non spezzo l’incanto.</p>



<figure class="wp-block-image size-large is-style-default"><img data-attachment-id="9911" data-permalink="https://neutopiablog.org/img_20201020_194650/" data-orig-file="https://neutopiablog.files.wordpress.com/2020/10/img_20201020_194650.jpg" data-orig-size="4000,3000" data-comments-opened="1" data-image-meta="{&quot;aperture&quot;:&quot;1.9&quot;,&quot;credit&quot;:&quot;&quot;,&quot;camera&quot;:&quot;Redmi Note 6 Pro&quot;,&quot;caption&quot;:&quot;&quot;,&quot;created_timestamp&quot;:&quot;1603212651&quot;,&quot;copyright&quot;:&quot;&quot;,&quot;focal_length&quot;:&quot;3.94&quot;,&quot;iso&quot;:&quot;100&quot;,&quot;shutter_speed&quot;:&quot;0.00082576383154418&quot;,&quot;title&quot;:&quot;&quot;,&quot;orientation&quot;:&quot;1&quot;}" data-image-title="img_20201020_194650" data-image-description="" data-medium-file="https://neutopiablog.files.wordpress.com/2020/10/img_20201020_194650.jpg?w=300" data-large-file="https://neutopiablog.files.wordpress.com/2020/10/img_20201020_194650.jpg?w=680" src="https://neutopiablog.files.wordpress.com/2020/10/img_20201020_194650.jpg?w=1024" alt="" class="wp-image-9911" srcset="https://neutopiablog.files.wordpress.com/2020/10/img_20201020_194650.jpg?w=1024 1024w, https://neutopiablog.files.wordpress.com/2020/10/img_20201020_194650.jpg?w=2048 2048w, https://neutopiablog.files.wordpress.com/2020/10/img_20201020_194650.jpg?w=150 150w, https://neutopiablog.files.wordpress.com/2020/10/img_20201020_194650.jpg?w=300 300w, https://neutopiablog.files.wordpress.com/2020/10/img_20201020_194650.jpg?w=768 768w" sizes="(max-width: 1024px) 100vw, 1024px" /></figure>



<p>Fuori tutto scorre che è una meraviglia. Dentro tutto stagna, brulica vita da fare schifo.<br>Mi appassionano il frinire, il brulicare, lo scarnificarsi dell’osso, la protrusione del fungo, la forma delle feci, i rami sgorbi, i terreni incolti, le impronte dei cani impresse nel fango.</p>



<blockquote class="wp-block-quote"><p>Il passato qui è vivo e il presente che non vedo non mi vede.</p></blockquote>



<p class="has-text-align-justify">Qui un acquedotto, lì un traliccio: il suono è dato dalla corrente che lo attraversa e che sembra smuovere l’aria, elettrizzandola: ai suoi piedi una fitta esplosione di rovi carichi di more: ne mangio qualcuna e fantastico su quale superpotere ne possa contrarre, o magari su quale malattia. Non lo so, saranno questi tempi strani.</p>



<figure class="wp-block-image size-large is-style-default"><img data-attachment-id="9908" data-permalink="https://neutopiablog.org/img_20201019_184017/" data-orig-file="https://neutopiablog.files.wordpress.com/2020/10/img_20201019_184017.jpg" data-orig-size="4000,3000" data-comments-opened="1" data-image-meta="{&quot;aperture&quot;:&quot;1.9&quot;,&quot;credit&quot;:&quot;&quot;,&quot;camera&quot;:&quot;Redmi Note 6 Pro&quot;,&quot;caption&quot;:&quot;&quot;,&quot;created_timestamp&quot;:&quot;1599150443&quot;,&quot;copyright&quot;:&quot;&quot;,&quot;focal_length&quot;:&quot;3.94&quot;,&quot;iso&quot;:&quot;100&quot;,&quot;shutter_speed&quot;:&quot;0.0050251256281407&quot;,&quot;title&quot;:&quot;&quot;,&quot;orientation&quot;:&quot;1&quot;}" data-image-title="img_20201019_184017" data-image-description="" data-medium-file="https://neutopiablog.files.wordpress.com/2020/10/img_20201019_184017.jpg?w=300" data-large-file="https://neutopiablog.files.wordpress.com/2020/10/img_20201019_184017.jpg?w=680" src="https://neutopiablog.files.wordpress.com/2020/10/img_20201019_184017.jpg?w=1024" alt="" class="wp-image-9908" srcset="https://neutopiablog.files.wordpress.com/2020/10/img_20201019_184017.jpg?w=1024 1024w, https://neutopiablog.files.wordpress.com/2020/10/img_20201019_184017.jpg?w=2048 2048w, https://neutopiablog.files.wordpress.com/2020/10/img_20201019_184017.jpg?w=150 150w, https://neutopiablog.files.wordpress.com/2020/10/img_20201019_184017.jpg?w=300 300w, https://neutopiablog.files.wordpress.com/2020/10/img_20201019_184017.jpg?w=768 768w" sizes="(max-width: 1024px) 100vw, 1024px" /></figure>



<p class="has-text-align-justify">Intorno solo qualche pastore: creano delle recinzioni da post-apocalisse con materiali compositi: brandine, assi di legno, vecchi elettrodomestici, parti d’auto.<br>È strano come a così pochi chilometri dal mare, persino in estate, si alzi qui intorno la nebbia, nebbia che aspetto per sentire il suono delle campane al collo degli armenti e potere così ritagliare il suono. Ci si accontenta di poco, si fa vita di provincia.</p>



<blockquote class="wp-block-quote"><p><br>Ritorno a casa che sta già per fare buio. Poche luci si accendono dentro le case e per strada non ci sono lampioni. </p></blockquote>



<p class="has-text-align-justify">In fondo va bene così, questa assenza rende più saldo il mio senso di appartenenza e non si corre il pericolo di dover condividere i dintorni.<br>Si crea una legge matematica che ha a che fare con l’evanescenza, lo spopolamento, la distanza dai centri abitati. Non sono bravo con le formule.</p>



<figure class="wp-block-image size-large is-style-default"><img data-attachment-id="9913" data-permalink="https://neutopiablog.org/img_20201020_194746/" data-orig-file="https://neutopiablog.files.wordpress.com/2020/10/img_20201020_194746.jpg" data-orig-size="4000,3000" data-comments-opened="1" data-image-meta="{&quot;aperture&quot;:&quot;1.9&quot;,&quot;credit&quot;:&quot;&quot;,&quot;camera&quot;:&quot;Redmi Note 6 Pro&quot;,&quot;caption&quot;:&quot;&quot;,&quot;created_timestamp&quot;:&quot;1603212420&quot;,&quot;copyright&quot;:&quot;&quot;,&quot;focal_length&quot;:&quot;3.94&quot;,&quot;iso&quot;:&quot;100&quot;,&quot;shutter_speed&quot;:&quot;0.00082576383154418&quot;,&quot;title&quot;:&quot;&quot;,&quot;orientation&quot;:&quot;1&quot;}" data-image-title="img_20201020_194746" data-image-description="" data-medium-file="https://neutopiablog.files.wordpress.com/2020/10/img_20201020_194746.jpg?w=300" data-large-file="https://neutopiablog.files.wordpress.com/2020/10/img_20201020_194746.jpg?w=680" src="https://neutopiablog.files.wordpress.com/2020/10/img_20201020_194746.jpg?w=1024" alt="" class="wp-image-9913" srcset="https://neutopiablog.files.wordpress.com/2020/10/img_20201020_194746.jpg?w=1024 1024w, https://neutopiablog.files.wordpress.com/2020/10/img_20201020_194746.jpg?w=2048 2048w, https://neutopiablog.files.wordpress.com/2020/10/img_20201020_194746.jpg?w=150 150w, https://neutopiablog.files.wordpress.com/2020/10/img_20201020_194746.jpg?w=300 300w, https://neutopiablog.files.wordpress.com/2020/10/img_20201020_194746.jpg?w=768 768w" sizes="(max-width: 1024px) 100vw, 1024px" /></figure>



<p class="has-text-align-justify">Il giorno per crinali, la sera per balconi.<br>Mi appoggio all’inferriata e, quando c’è, il riflesso della luna su certi fiori a campana mi rende mite. Adesso non ricordo il nome di questa pianta né sono tanto sicuro di averlo mai saputo. Il fumo in spirali tesse mantelli, figure evanescenti nella notte.<br>Sto sparendo, pensi, ed è un pensiero placido, tiepido.<br>Ma ti sembra più giusto provare di nuovo a materializzarti, a ritornare alla vita e nella vita delle persone. Non è semplice, né tuttavia impossibile. Hai solamente – quasi – trent’anni.<br>Credi di offendermi a chiamarmi fantasma? Ognuno sceglie il suo modo di lasciare una traccia.</p>



<h4 class="has-text-align-right has-cyan-bluish-gray-color has-text-color">Fotografie dell’<a href="https://www.instagram.com/davidegismondo/">autore</a></h4>



<p></p>