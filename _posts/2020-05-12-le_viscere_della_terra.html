---
title: Le viscere della terra
image: CLEAN.jpg
created_at: 2020-05-12 11:43:00.000000000 Z
author: Clean
layout: post
category: CLEAN
tags: CLEAN
original_link: https://cleanrivista.wordpress.com/2020/05/12/le-viscere-della-terra/
---

<a href='https://cleanrivista.wordpress.com/2020/05/12/le-viscere-della-terra/' target='_blank' > Leggi su Le viscere della terra</a>
<div class="wp-block-image"><figure class="aligncenter size-large"><img data-attachment-id="920" data-permalink="https://cleanrivista.wordpress.com/gaba1-2/" data-orig-file="https://cleanrivista.files.wordpress.com/2020/05/gaba1-2.jpg" data-orig-size="3686,4300" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="gaba1-2" data-image-description="" data-medium-file="https://cleanrivista.files.wordpress.com/2020/05/gaba1-2.jpg?w=257" data-large-file="https://cleanrivista.files.wordpress.com/2020/05/gaba1-2.jpg?w=878" src="https://cleanrivista.files.wordpress.com/2020/05/gaba1-2.jpg?w=878" alt="" class="wp-image-920" srcset="https://cleanrivista.files.wordpress.com/2020/05/gaba1-2.jpg?w=878 878w, https://cleanrivista.files.wordpress.com/2020/05/gaba1-2.jpg?w=1756 1756w, https://cleanrivista.files.wordpress.com/2020/05/gaba1-2.jpg?w=129 129w, https://cleanrivista.files.wordpress.com/2020/05/gaba1-2.jpg?w=257 257w, https://cleanrivista.files.wordpress.com/2020/05/gaba1-2.jpg?w=768 768w" sizes="(max-width: 878px) 100vw, 878px" /><figcaption>Fotografia di Mateusz Woźniak &#8211; <a rel="noreferrer noopener" href="https://www.instagram.com/maetwu/" target="_blank">@maetwu</a> &#8211; Model: Gabriela Bissinger</figcaption></figure></div>



<p>149.</p>



<p>Avendo scoperto la solitudine dell’uomo, mi incamminai per il mondo, verso le viscere della Terra.</p>



<p>Raccontano che l&#8217;amore sia una pietra dura nascosta in giacimenti estesi al di sotto dei Balcani. Alcune popolazioni la tagliano con martelletti di granito che si tramandano di generazione in generazione, all’interno dei clan, e ne ricavano piccoli amuleti a forma di occhio, che seppelliscono in tombe ipogee nascoste nelle foreste.</p>



<p>Di queste popolazioni la più nota è quella degli Azra, famosi perché in grado di morire d&#8217;amore. Vivono oltre i monti della Lana e credono in un dio fatto di faggio e di rame, che chiamano Perfetto. Gli sacrificano le giovenche, sparando nell’aria colpi di pistola.</p>



<p>Ai tempi del Re, li guidava un guerriero ringhioso e becero che li condusse in quelle terre dalla Battriana, dopo che i Cimmeri delle steppe avevano invaso le colline su cui vivevano fin dall&#8217;inizio, coltivando la vite e un ceppo locale di papavero da oppio. Il latte dei suoi semi veniva usato per la precognizione, per le leggende e per le osservazioni astronomiche. Il suo principio attivo apriva le coscienze alla visione del tempo e dell’orrore e non avevano il concetto di futuro, per questo, e non temevano il mattino.</p>



<p>Nei culti orgiastici che praticano, alle donne viene versato il latte di papavero sui seni e gli uomini ne bevono dall’incavo tra le mammelle. La gioia degli uomini è l&#8217;accesso al piacere ivi deposto, all&#8217;intimità del corpo delle donne, il loro cieco oblio tra le pieghe della carne di femmina, nell&#8217;inguine, nella piegatura dei gomiti, tra le ondulazioni delle cosce, delle natiche, tra le grinze della pelle, dalla nuca alle spalle. Il colmo di quel cieco mistero lo chiamano amore e anch&#8217;esso, come tutto, lo seppelliscono tra le radici dei faggi e delle querce.</p>



<p>Hanno attraversato più volte il mondo, prima delle guerre dei Greci, e hanno segnato tutti gli ingressi all&#8217;abisso, con dolmen sbilenchi e incisi di quadrati magici e incantesimi. I loro sacerdoti, alle feste del solstizio di giugno, recitano le litanie dei pellegrini delle terre cavernose ed elencano i popoli che vi abitano: i Blemmi, le Amazzoni, i Figli delle Rocce.</p>



<p>+++</p>



<p>191.</p>



<p>Alcuni sostengono che il mondo condivida la sostanza dei ricordi e che sia terminato, da lungo tempo, spento nel silenzio delle radiazioni dopo un susseguirsi di epoche. Rimane a noi solo la memoria, questo lento ripensamento dei frangenti che furono, che sembrano i giorni dalla finestra della cucina, che sono i pensieri del cuore.</p>



<p>Mi dissero che sotto terra, nelle profondità più interne, tra le rocce più sorde, tra gli strati più intimi del mondo, là dove il silenzio ha quasi lo stesso spessore del buio, dell&#8217;oblio e del cotone, vive un uomo addormentato che, sognando ciò che viene, sogna i casi della mia vita. Mi decisi a incontrarlo, per chiedergli che cosa ero stato e quale progetto avesse compiuto davvero la mia sorte.</p>



<p>Sicuro che nessuno si preoccupasse del mio bene, accettai allora il nudo amore che mi abitava il cuore, la pelle delle mani. Mi incamminai attraverso le periferie residenziali, sapendo che oltre i parcheggi delle pizzerie, oltre i giardini privati, si apriva ancora uno degli accessi al profondo, probabilmente una porticina sul retro di un cinema dismesso.</p>



<p>Il quartiere era abitato da cittadini assenti e veniva attraversato, nei pomeriggi dell’estate, dalle Ombre che ne possedevano i segreti e il dominio. La prima che mi interpellò mi chiese il nome e le ragioni del mio viaggio. Risposi che portavo il ricordo degli alieni, dei giorni dell&#8217;amore e dei fatti che avvennero.</p>



<p>Sembra che negli anni prima dell&#8217;autunno, la felicità fosse un arbusto che cresceva endemico tra le rose e le ortensie dei giardini. In molti sostengono che fosse di piccola levatura, di un verde brillante, con minuti fiori turchesi. Raccontano anche che vivevamo, di sera, sotto i lampioni delle strade interne, il sogno di un&#8217;assenza perfetta, e che i televisori non si spegnessero mai, senza che nessuno li guardasse.</p>



<p>Raccontai allora di quando partimmo alla ricerca delle Tepa. Partimmo sulla spinta di una leggenda, convinti che un bene di consumo custodisse la vita e i nostri destini, verso le strade provinciali del basso lago. Nel colmo dell’euforia delle sostanze psicotrope assunte, guardavamo, parlavamo e ascoltavamo. I profili dei capannoni scintillavano nella luce di settembre e ci guardarono terminare la nostra corsa contro il marciapiede del parcheggio di un centro commerciale, squarciando una ruota, ammaccando un mozzo in lega, uscendo dall&#8217;auto per correre comunque dentro il negozio di scarpe che avevamo trovato.</p>



<p>Quando tutto si mostra come un&#8217;immagine sovraimpressa, come un velo mosso dal vento, dietro cui non si cela niente, mi rivolgo al futuro e non so più quale sia il sogno in corso, quale storia si sia dipanata oltre il viale, la fermata dell’autobus, i portici con il tabaccaio e la ferramenta. Mi tocca fermarmi, contare le macchine parcheggiate, chiedere a un’Ombra quale sia il nome che mi nasconde.</p>



<p>Rimaneva incerto il computo dei giorni ma il mio viaggio proseguiva. In sogno mi era apparsa una caverna e un cristallo di quarzo che era il cuore della montagna. I suoi riflessi cobalto e arancione scomponevano il mio sogno in un sogno ulteriore, in un viaggio ancora più profondo dentro le viscere della Terra. Sognavo i giacimenti d&#8217;amore che si celano sotto le pianure e le città, sotto le catene montuose che attraversano l&#8217;Europa; sognavo il suo materiale duro e opaco, i ciottoli franti, scissi dalla vena principale, senza che nessuno li raccolga.</p>



<p><em>Gherardo Bortolotti</em></p>