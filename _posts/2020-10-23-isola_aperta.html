---
title: Isola aperta
image: NAZIONE_INDIANA.jpg
created_at: 2020-10-23 06:00:44.000000000 Z
author: Nazione Indiana
layout: post
category: nazione-indiana
tags: nazione-indiana
original_link: https://www.nazioneindiana.com/2020/10/23/isola-aperta/
---

<a href='https://www.nazioneindiana.com/2020/10/23/isola-aperta/' target='_blank' > Leggi su Nazione Indiana</a>
<p><img class="alignnone size-medium wp-image-86780" src="https://www.nazioneindiana.com/wp-content/2020/10/isola-aperta-francesco-ottonello-1-e1602189400858-300x225.jpg" alt="" width="300" height="225" srcset="https://www.nazioneindiana.com/wp-content/2020/10/isola-aperta-francesco-ottonello-1-e1602189400858-300x225.jpg 300w, https://www.nazioneindiana.com/wp-content/2020/10/isola-aperta-francesco-ottonello-1-e1602189400858-768x576.jpg 768w, https://www.nazioneindiana.com/wp-content/2020/10/isola-aperta-francesco-ottonello-1-e1602189400858-250x188.jpg 250w, https://www.nazioneindiana.com/wp-content/2020/10/isola-aperta-francesco-ottonello-1-e1602189400858-200x150.jpg 200w, https://www.nazioneindiana.com/wp-content/2020/10/isola-aperta-francesco-ottonello-1-e1602189400858-160x120.jpg 160w, https://www.nazioneindiana.com/wp-content/2020/10/isola-aperta-francesco-ottonello-1-e1602189400858-400x300.jpg 400w, https://www.nazioneindiana.com/wp-content/2020/10/isola-aperta-francesco-ottonello-1-e1602189400858.jpg 906w" sizes="(max-width: 300px) 100vw, 300px" /></p>
<p>di <strong>Francesco Ottonello</strong></p>
[Propongo qui un estratto della prefazione di Tommaso Di Dio al libro di esordio di Francesco Ottonello <em>Isola aperta</em> (Interno poesia), pubblicato nell’ottobre 2020. A seguire una prosa e due poesie del libro. B.C.]
<p>Tommaso di Dio:</p>
<p>&#8220;[…] La po­esia di Francesco Ottonello sta tutta qui: un tentativo di raggiungere il punto in cui la propria singolarità si faccia altro, possa essere materia di vita altrui. Eppure, per quanto ci si possa provare, niente e nessuno potrà mai accogliere integralmente ciò che una volta si è stati: ogni momento è unico e chiusi siamo da un limite che, sebbene poroso, non ci è dato mai aprire del tutto. E al­lora, ecco, la consapevolezza senza appello di un desti­no che non è di certo solo del poeta, ma si allarga ben oltre i confini biologici e di genere, per farsi riflessione offerta ad una generazione di coetanei: <em>sarai sterile</em>, dice il primo verso di questo libro. E l’eco di queste amare parole si riverbera per tutta la <em>traversata </em>delle pagine come lo sfondo necessario dei nitidi, lavorati versi di questo giovane autore che, se indugia nei propri ricordi e nelle proprie parentesi biografiche, lo fa soltanto per mostrare meglio questo «gesto» di cui consta la scrittu­ra: dare qualcosa che non può essere ricevuto nella sua completezza, che nel donarsi si ritrae in un segno che ci lascia soli. Ma l’epigrafe iniziale del poeta americano Hart Crane già ci aveva messo in guardia: la memoria affidata alla pagina si spezza […]. E così grazie al buon uso dell’o­blio, delle lacune, dei bradisismi del cuore, dei buchi e delle separazioni di cui racconta questo libro fatto di prose, poesia, immagini, di aggregati di versi separati e uniti da sottili linette, costruiamo un percorso possibile di avvicinamento ad una condizione di consapevolezza interiore […]. Attraverso questo linguaggio della memoria e dell’estraneità, linguaggio della litania, della preghiera e della filastrocca, è come se chi scrive imparasse a lasciare finalmente aperto il passaggio, a farsi attraver­sare da qualcosa di senza tempo, che fa sì che i giorni evaporino nei suoni più impalpabili, più imprevedibili […].&#8221;</p>
<p>&nbsp;</p>
<p><em>Fissare troppo a lungo</em></p>
<p>Dimentico per questo invento</p>
<p>–</p>
<p>domani lontana sarà una terra</p>
<p>non basterà, distesi sulla sabbia</p>
<p>non bastava eppure batteva dentro</p>
<p>a granelli man mano sbiadendo</p>
<p>come sfumarsi, come fiumi.</p>
<p>&nbsp;</p>
<hr />
<p>I quark non si manifestano mai isolati. Più si cerca di separarli più il campo di forze si oppone, nel nucleo l’interazione forte aumenta all’aumentare della distan­za. Fino a un certo punto, in cui compaiono altri quark, come dal nulla, per cancellare un eccesso di forza cre­scente.</p>
<p>Il processo è detto adronizzazione. Gli scienziati han­no difficoltà a comprendere, nei rilevatori non si riesce a vedere l’individuale quark, ma solo fasci di particelle impacchettate assieme.</p>
<p>Così ti scrivo. L’isola si apre, si dilacera. L’isola è aperta per esistere ancora.</p>
<p>&nbsp;</p>
<p>&nbsp;</p>
<hr />
<p><em>Alluxingiau babbaluxi deslùxiu</em></p>
<p>&nbsp;</p>
<p>Trova una formula al mitologema</p>
<p>a sicut erat at semper a torrare</p>
<p>–</p>
<p>ovunque prende il corpo muti suoni</p>
<p>ripulsano i rizomi dei pianeti</p>
<p>l’astro morente ingurgita i battiti</p>
<p>come se giacessimo lì, addormentati</p>
<p>in sas tumbas ’e sos gigantes nuovi eroi</p>
<p>incubati noi, guarendo da visioni ininterrotte</p>
<p>svincolati dal tempo appena culmina il sole,</p>
<p>è così che usciamo e incomincia un altro</p>
<p>vociare di verbo is brebus ’e is brebus</p>
<p>–</p>
<p>lasciamo il giorno controluce nel suono.</p>
<p>&nbsp;</p>
<hr />
<p>Nota</p>
<p><em>Alluxingiau babbaluxi deslùxiu</em> è in sardo (letteralmente “sgualcito balugi­nio invisibile”) così come il v 2. – “così com’era sem­pre tornerà” – un capovolgimento dei versi <em>a sicut erat / non torrat mai </em>(“così com’era non torna più”) del testo <em>A Nanni Sulis (I)</em>, in <em>Poesias de Giuseppe Mereu </em>(1899). L’espressione al v. 8 “nelle tombe dei giganti” si riferisce ai monumenti costitui­ti da sepolture collettive appartenenti all’età nuragica (II millennio a. C.), a cui è legato il rito di <em>incubatio</em>, un sonno profondo atto a placare le proprie ossessio­ni (descritto già da Aristotele, <em>Fis., IV, 11</em>, studiato da R. Pettazzoni in <em>La religione primitiva in Sardegna </em>e K. Kerényi in <em>Il mitologema dell’esistenza atemporale nell’antica Sardegna</em>). Riguardo al v. 13, <em>is brebus ’e is brebus </em>(“verbi di verbi”, dal latino <em>verbus</em>) non indicano “le parole” del linguaggio umano quotidiano (<em>paràulas, fueddos</em>), ma quelle magiche dei rituali di antica tradizione sarda, parole fatte per generare, con un po­tere effettivo sulla realtà.</p>