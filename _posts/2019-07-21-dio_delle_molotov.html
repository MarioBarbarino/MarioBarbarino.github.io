---
title: Dio delle molotov
image: INUTILE.jpg
created_at: 2019-07-21 09:14:32.000000000 Z
author: Inutile
layout: post
category: inutile
tags: inutile
original_link: http://rivista.inutile.eu/2019/07/dio-delle-molotov/
---

<a href='http://rivista.inutile.eu/2019/07/dio-delle-molotov/' target='_blank' > Leggi su Inutile</a>
<p>Non temo niente<br />
non spero niente<br />
ma sono uno schiavo<br />
i muri parlano<br />
le parole sono coltelli in bocca<br />
le ferite sono feritoie<br />
le fiamme cercano spazio sull’asfalto<br />
si fanno largo<br />
sembrano lanterne.</p>
<p>Ci sentiamo colpevoli<br />
per le cose sbagliate<br />
per aver lottato fino all’ultimo<br />
neanche una volta<br />
per tornare alla pena dei nostri doveri<br />
a chinare di nuovo il capo.</p>
<p>È il bisogno di vivere<br />
a spingerci fuori.</p>
<p>Questo è un lamento che si canta in coro<br />
ma si balla da soli<br />
appartiene a tutti<br />
ma parla a ognuno.</p>
<p>Dio delle molotov<br />
tigre di vetro<br />
fucile alla gola<br />
pericolo di morte<br />
i giorni dell’ira sono lontani<br />
hanno tolto i muri ai pittori.</p>
<p>Dio delle molotov<br />
sognatore a Parigi<br />
ubriaco a Bologna<br />
senza un soldo lontano<br />
la rivoluzione è l’inizio della vita<br />
e nel vivere<br />
molto spesso s’esaurisce.</p>
<p>Dio delle molotov<br />
testa di cane<br />
figura complessa<br />
uomo che non cede<br />
la città brucia da sola<br />
avvolta in coperte di fortuna.</p>
<p>Quel che rende Dio un Dio<br />
è credere nell’immortalità delle azioni<br />
e nella mortalità dell’uomo<br />
saper riconoscere la poesia negli altri<br />
mettere in discussione la perfezione<br />
eseguire vendette e miracoli.</p>
<p>Occorre contribuire<br />
sporcarsi le mani<br />
diventare fantasma al rumore sinistro delle sirene<br />
le cose rimangono impresse<br />
e come capita l’occasione regoliamo i conti.</p>
<p>Parla, parla, avanti parla<br />
chi è stato?<br />
Non so<br />
non ricordo<br />
non rispondo.</p>
<p>Non ha colore<br />
la voce che ti chiama.</p>
<p>Dio delle molotov<br />
fuoco negli occhi<br />
soldato di strada<br />
espulso dal cielo<br />
le bottiglie volano come palle di neve<br />
profumo di benzina<br />
e poi la fuga.</p>
<p>Dio delle molotov<br />
notte di sole<br />
luce improvvisa<br />
tensione alle stelle<br />
non si lancia una bomba<br />
portando guanti di seta.</p>
<p>Per i fratelli caduti<br />
l’incendio è nella testa<br />
pensarci sempre<br />
non parlarne mai<br />
ci scusiamo per il disturbo<br />
ma questa è una rivolta.<br />
Amen.</p>
<p><em>Ascolta <a href="https://inutile.eu/wp-content/poesia/dio_molotov.mp3" rel="noopener noreferrer" target="_blank">Dio delle molotov</a> letta dall&#8217;autore</em></p>