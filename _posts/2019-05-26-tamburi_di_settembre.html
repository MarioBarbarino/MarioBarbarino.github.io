---
title: Tamburi di settembre
image: INUTILE.jpg
created_at: 2019-05-26 09:16:21.000000000 Z
author: Inutile
layout: post
category: inutile
tags: inutile
original_link: http://rivista.inutile.eu/2019/05/tamburi-di-settembre/
---

<a href='http://rivista.inutile.eu/2019/05/tamburi-di-settembre/' target='_blank' > Leggi su Inutile</a>
<p>Sento il richiamo delle membra di famiglia<br />
o meglio di ciò che resta<br />
ossa sublimate in cenere<br />
è una tenaglia<br />
in cui la carne viva<br />
s’incaglia come un’alga<br />
slancio d’animo arenato<br />
ricordo che porto!<br />
getta l’ancora<br />
perché tanto è abisso<br />
manco profondo /<br />
è mare mio e tuo<br />
è mare nero<br />
e lutto sporco<br />
di benzina<br />
e piombo<br />
sul fondo<br />
e da lì ti parlo come a un sordo<br />
come un sordo.</p>
<p>Io ti vedo sì; ma vedo che sei dimentico<br />
abbandonato<br />
sepolto sotto un cielo spoglio<br />
non un fiore che cresca sulla tua<br />
tomba //<br />
e quando vengo da te<br />
alle cinque meno cinque<br />
cinque meno cinque<br />
cinque meno cinque …</p>
<p>scandisce il tempo il cinquettio<br />
del merlo<br />
e quando il corvo gracchia<br />
il corvo gracchia<br />
gracchia …</p>
<p>riconosco il tumulo<br />
tra mille tumuli<br />
tum tum</p>
<p>tum tum</p>
<p>per le tue membra<br />
oramai ossa<br />
per la tua fossa<br />
ancora sgombra</p>
<p>una preghiera vera adesso<br />
sgorga e affiora</p>
<p>sboccia</p>
<p>come bocca di leone o bella di notte<br />
sboccia la mia preghiera ma dura un attimo<br />
come quel fiore che<br />
sboccia al mattino e subito poi<br />
muore</p>
<p>non ricordo giuro se bocca di leone o che<br />
ma sono le ossa tue che trainano… me<br />
come la gravità dell’atto sul suolo suo //<br />
e resto ferma resto stesa ci posso stare ore<br />
che sia col sole o con la neve con la grandine<br />
o con la pioggia caustica<br />
sotto lo sguardo dell’aquila che Prometeo nutre<br />
lascia che corroda anche il mio cuore “che pulsa<br />
tra i polmoni …<br />
oggi come ieri ci ameremo fino al sonno“.</p>
<p>Sento<br />
l’odore della carne viva<br />
nascono i nipoti figli di cugini<br />
vedo in loro me, sono il futuro che<br />
si palesa in carne e ossa<br />
sono profumi di infanzia<br />
ricordo dei miei anni ’90<br />
una mattina di settembre<br />
il tamburo batte “sono le sette<br />
c’era la messa” c’era la suora<br />
c’era il primo giorno di scuola<br />
ma non c’è peggior sordo del sordo<br />
profondo che non vuol sentire<br />
ma il tamburo vibra nelle mattine<br />
sveglia il sordo che lo sente sulla pelle<br />
sveglia pure l’udente che sente ma non legge<br />
perché il tamburo non fa differenze<br />
arriva a tutti è popolo che si tramuta in tonfi /</p>
<p>Ritorno<br />
ancora terapia intensiva<br />
prego la morte che non torni<br />
in sordina a bussare anche se mi piace<br />
ritrovarla in cantina<br />
libri di conti e notti bianche<br />
ricordi capodanno?<br />
quando spaccato il cranio<br />
mio padre lo avvolse in un panno /</p>
<p>Sento<br />
il richiamo della terra mia<br />
terra natia</p>
<p>terra che volente mi è stata strappata via<br />
terra che trema che annega e che fre-na<br />
terra ferma mentre io fremo per rivederla!<br />
terra di cristiani in fuga e video di Gigione<br />
terra ch’è n’à diaspora che non sa più di religione<br />
terra di fiume che esagerata è n’alluvione<br />
è fiume<br />
che scorre<br />
che scorre a fiumi</p>
<p>connessione e lacci<br />
legami a funi<br />
FUMI</p>
<p>Chiese fluo avvolte nella loro notte e video mapping<br />
terra di rosari trash e prediche di domeniche in streaming<br />
terra! la terra mia marrone come il caffè nero e verde come l’erba<br />
che coltivo ARIA! Mi sei mancata schiva tenuta stagna schiava incatenata creduta pazza spacciata</p>
<p>…</p>
<p>E non credevo che la vita avesse un sequel.</p>
<p><em>Ascolta <a href="https://inutile.eu/wp-content/poesia/tamburi_di_settembre.mp3" rel="noopener noreferrer" target="_blank">Tamburi di settembre</a> letta dall&#8217;autrice</em></p>