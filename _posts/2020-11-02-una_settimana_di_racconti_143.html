---
title: 'Una settimana di racconti #143'
image: ITALIANSBOOKITBETTER.jpg
created_at: 2020-11-02 13:12:23.000000000 Z
author: Italiansbookitbetter
layout: post
category: italiansbookitbetter
tags: italiansbookitbetter
original_link: https://italiansbookitbetter.wordpress.com/2020/11/02/una-settimana-di-racconti-143/
---

<a href='https://italiansbookitbetter.wordpress.com/2020/11/02/una-settimana-di-racconti-143/' target='_blank' > Leggi su Italiansbookitbetter</a>
<p><em>Mi piace fantasticare su quali saranno gli autori che troveremo domani negli scaffali delle librerie. Se posso farlo è anche grazie al lavoro che fanno le riviste letterarie e i collettivi, che continuano a dare la possibilità agli scrittori di poter condividere i loro racconti senza necessariamente dover aspettare di farne un libro, agli autori sconosciuti di muovere i primi passi e a noi lettori di scoprire in che direzione muoverà la letteratura di domani. Fortunatamente di riviste (di carta e online) e di collettivi ce ne sono tantissimi ma sfortunatamente non ho il tempo di leggerli tutti .</em></p>



<p><em>Questa non è una classifica ma solo un riepilogo dei racconti che ho letto e che mi sono piaciuti questa settimana.</em></p>



<figure class="wp-block-image size-large is-style-default"><img data-attachment-id="3705" data-permalink="https://italiansbookitbetter.wordpress.com/143/" data-orig-file="https://italiansbookitbetter.files.wordpress.com/2020/11/143.png" data-orig-size="2000,1545" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="143" data-image-description="" data-medium-file="https://italiansbookitbetter.files.wordpress.com/2020/11/143.png?w=300" data-large-file="https://italiansbookitbetter.files.wordpress.com/2020/11/143.png?w=615" src="https://italiansbookitbetter.files.wordpress.com/2020/11/143.png?w=1024" alt="" class="wp-image-3705" srcset="https://italiansbookitbetter.files.wordpress.com/2020/11/143.png?w=1024 1024w, https://italiansbookitbetter.files.wordpress.com/2020/11/143.png?w=150 150w, https://italiansbookitbetter.files.wordpress.com/2020/11/143.png?w=300 300w, https://italiansbookitbetter.files.wordpress.com/2020/11/143.png?w=768 768w, https://italiansbookitbetter.files.wordpress.com/2020/11/143.png 2000w" sizes="(max-width: 1024px) 100vw, 1024px" /></figure>



<span id="more-3703"></span>



<blockquote class="wp-block-quote"><p>Asia si sta sedendo accanto a me, ignara. I suoi contorni di spalle solide sfumano in bordi erosi da una fiamma violetta come in una fotografia bruciata. Tutto sta accadendo con un ritmo dilatato, stanno prendendo queste sedici e quarantacinque esatte e le stanno stirando per allargargli i bordi e farci entrare dentro molte più cose. Accendo il cellulare, si fa subito tiepido, sembra un cuore di bue umido, suda tra le mani, premo chiamata di emergenza sullo schermo e compongo il 118. </p></blockquote>



<p><a href="https://narrandom.it/2020/10/28/rabdomiolisi-da-sforzo/?fbclid=IwAR0ndTic0w35S7Chn7FFXlvPIoVQdxc_CjN0IDS23tbHeM6A9uc-KqeYxuY">Rabdomiolisi da sforzo</a> di Elisa Cappai su <a href="https://narrandom.it/">Narrandom</a></p>



<p> Aggrapparsi cadendo. </p>



<blockquote class="wp-block-quote"><p>Mi domanda dove mi trovassi, con esattezza, per cinque anni di seguito, quando tutti uscivano dalle micro portiere dei loro micro mezzi per entrare a scuola o viceversa, e io rispondo che ero proprio lì, sul marciapiede lurido in via della Colonna a sentirmi male per i cicchini fumati, troppi o troppo in fretta, e che di macchinine ne avrò viste al massimo tre ed erano certo di gente esterna, dei fidanzati universitari di tizie ricche e improbabili che all’epoca non frequentavo e che nessuno sano di mente avrebbe dovuto frequentare a quell’età.</p></blockquote>



<p><a href="http://www.infugadallabocciofila.it/skam-italia/?fbclid=IwAR0kesu5aSknzGAcEKFlARX33i7UeURxvkTEa_Pb5qqxbgctjMvsUJ8Kouo">Skam Italia|Microcar</a> di Francesca Corpaci su <a href="http://www.infugadallabocciofila.it/">In fuga dalla bocciofila</a></p>



<p>Adolescenze parallele. </p>



<blockquote class="wp-block-quote"><p>Laura contemplò il suo outfit anti-convenzionale. Boccheggiava, aveva ancora una decina di minuti per collezionare i pensieri, fare esercizi di training autogeno e performare rituali auto-motivazionali davanti allo specchio. Si sentiva, grazie alla sua preparazione impeccabile, una risorsa preziosa per l’azienda reclutante; si sentiva la numero uno,&nbsp;<em>empowered</em>,&nbsp;<em>empowering</em>, perfetta nella sua imperfezione, perfetta, mostruosa, decrepita, abominevole nella sua non-perfezione, profilo in linea con il candidato ideale.</p></blockquote>



<p><a href="https://neutopiablog.org/2020/10/27/how-to-make-yourself-appealing-to-employers/">How to make youself appealing to employers</a> di Alice Castagnaro su <a href="https://neutopiablog.org/">Neutopia</a></p>



<p>Gusci. </p>



<blockquote class="wp-block-quote"><p>Il fatto è che il suo tono sbrigativo è lo stesso della buonanotte che ogni sera lancia nella mia camera, appena dopo aver spento l’interruttore della luce e appena prima di uscire dalla stanza a passi lesti. E a me viene sempre da restare sospesa ad aspettare un suo movimento inverso, anche solo di occhi, a dirmi che non sono trasparente.</p></blockquote>



<p><a href="https://www.micorrizelitlab.it/2020/10/27/muffa/?fbclid=IwAR1Qul0zADs4KDtyHMca2ncVwv1f1LhxTxmXJNSO8NUYpqLkqn8gTdAHmaU">Muffa</a> di Barbara Guazzini su <a href="https://www.micorrizelitlab.it/">Micorrize</a></p>



<p>Regali di compleanno.</p>



<p>E ancora: </p>



<ul><li>il <a href="https://ilrifugiodellircocervo.com/2020/10/23/lircocervo-n-6-e-online/?fbclid=IwAR0e_QgSBro8jhc6tHqGNVilhHIjwMGOhqSEgw4_FDFr9oJNTO_HwAUAKGY#more-15732">numero 6</a> de L&#8217;Ircocervo è online</li><li><a href="https://donnedifettose.files.wordpress.com/2020/10/donne_difettose_larivista_-streghe-1.pdf">Streghe</a> il numero speciale di <a href="https://donnedifettose.com/">Donne Difettose</a></li></ul>



<p> <strong>Buone letture!</strong></p>