---
title: Un posto che c’è.
image: SPAGHETTI_WRITERS.jpg
created_at: 2020-08-30 15:37:00.000000000 Z
author: Spaghetti writers
layout: post
category: spaghetti-writers
tags: spaghetti-writers
original_link: http://spaghettiwriters.it/2020/08/30/taverna-letteraria/?utm_source=rss&utm_medium=rss&utm_campaign=taverna-letteraria
---

<a href='http://spaghettiwriters.it/2020/08/30/taverna-letteraria/?utm_source=rss&utm_medium=rss&utm_campaign=taverna-letteraria' target='_blank' > Leggi su Spaghetti writers</a>
<p><span style="font-weight: 400;">Spaghetti Writers è una taverna letteraria perché questo è quello che desidera David. Una taverna arredata in maniera elegante e minimalista, dall’aria pulita, disinfettata, dove sentirsi ricercati, diversi, altolocati ma non spocchiosi, superiori ma non distanti, come quando pranzi con un poke perché il sushi è inflazionato; perché questo è quello che desiderano Alessia e Francesco.</span></p>
<p><span style="font-weight: 400;">Ma è anche un posto colloquiale, a discapito delle apparenze; i camerieri sono sempre disinvolti, cortesi e con la battuta pronta. È un posto in cui ti chiamano per nome e sanno che sugo preferisci sulla pasta. Sei fra amici qui, perché è così che vuole sentirsi Iago.</span></p>
<p><span style="font-weight: 400;">E c’è un piccolo palco in fondo, dove tutti possono esibirsi. Perché quaggiù ci piacciono la musica e gli spettacoli teatrali, soprattutto quando se ne occupa Federico.</span></p>
<p><span style="font-weight: 400;">Spaghetti Writers, con quel soffio di America, di internazionalità, quell’inglese che apre tutte le porte e ti mette in connessione col mondo, come Rachele.</span></p>
<p><span style="font-weight: 400;">E poi ci sono io, che da Spaghetti Writers non voglio niente. Perché non c’è spazio per l’io nella letteratura. Quando uno scrittore conclude l’opera non è più sua ed è soggetta all’interpretazione degli altri. Per cui non esiste il concetto: dal momento che un pensiero abbandona la mia bocca diventa vostro. I miei desideri non esistono, esiste la percezione e l’idea che voi avete dei miei desideri.</span></p>
<p><span style="font-weight: 400;">Per questo io dico che Spaghetti Writers è una porta aperta su una stanza, e chiunque ne sentirà il bisogno potrà attraversare la soglia e la stanza sarà il risultato dei desideri di questa persona insieme alle altre. E chi sarà disposto a dare riceverà in egual misura.</span></p>
<p><span style="font-weight: 400;">Ogni volta che fuori pioverà Spaghetti Writers offrirà un tetto, un pasto caldo e qualcosa da fare o con la quale intrattenersi.</span></p>
<p><span style="font-weight: 400;">A me basta questo, che un posto così ci sia.</span></p>
<p><em>Giulio Lepri</em></p>
<p>L'articolo <a rel="nofollow" href="http://spaghettiwriters.it/2020/08/30/taverna-letteraria/">Un posto che c’è.</a> proviene da <a rel="nofollow" href="http://spaghettiwriters.it">Spaghetti Writers</a>.</p>