---
title: Pensieri e altri nomi banali per un post
image: IL_FUCO
created_at: 2020-05-07 16:07:54.000000000 Z
author: Il Fuco
layout: post
category: il-fuco
tags: il-fuco
original_link: https://ilfucorivista.wordpress.com/2020/05/07/pensieri-e-altri-nomi-banali-per-un-post/
---

<a href='https://ilfucorivista.wordpress.com/2020/05/07/pensieri-e-altri-nomi-banali-per-un-post/' target='_blank' > Leggi su Il Fuco</a>
<p class="has-text-align-center"><em>Testo di Pietro Fanti pubblicato sul sito in data 20 ottobre 2019.</em></p>



<hr class="wp-block-separator" />



<h4><em>Madrid, 01/10/2019 @ 21:58</em></h4>



<p>Il weekend passato è stato vario.</p>



<p class="has-text-align-justify">Ha fatto da <em>ouverture</em> una forse troppo tranquilla serata rock, svoltasi in un locale ai margini del centro. Il rock non mi fa né caldo né freddo. Ho avuto il mio periodo <em>Pink Floyd</em> e <em>King Crimson</em>, ma ne sono uscito. Su una cosa sono sicuro però, fra l’ennesimo e anonimo pezzo Reggaeton e <em>Wake Me Up When September Ends</em> scelgo il reggaeton senza esitazioni, se non altro con un po’ di alcol in corpo è ballabile. Il locale era pieno di italiani, e in particolare di italiane. Un po’ per proseguire la tradizione di usare nomi fittizzi, un po’ perché non ricordo la maggior parte dei nomi reali, un po’ perché dal primo anno di università ho iniziato a maturare questa passione per affibbiare soprannomi qualificativi alle persone, chiamerò con<em> “Frangetta Storia dell’Arte”</em> la ragazza con cui sono rimasto a chiacchierare quasi un’ora fuori dal locale, salvo poi rimanere a mani vuote. <em>La coppia bionda</em> ha invece deciso di seguirmi su Instagram, ho ricambiato, ma non credo le rivedrò mai. Le due ragazze della<em> coppia bionda</em> peccano di non avere la <em>mentalità Erasmus</em>, teoria che ho recentemente sviluppato, e che continua a venire comprovata dai vari esperimenti: sto incontrando persone di età diverse, provenienti da nazioni diverse, ma non ho nessuna difficoltà a legare con loro, nonostante siano persone con cui normalmente non avrei niente da spartire, e questo è grazie al fatto che condividiamo la mentalità Erasmus. Pur avendo interessi differenti e background culturali diversi, spesso riusciamo a capirci al volo su molte questioni del quotidiano perché essere in Erasmus ti pone in una predisposizione mentale che differisce un po’ da quella che hai sempre avuto, e ti avvicina un po’ a quella degli altri. Non mi dilungo oltre, perché più scrivo più mi accorgo di quanto suoni come una cazzata.</p>



<p class="has-text-align-justify">Alla serata rock è seguita una techno. Qui è necessaria una digressione. Io sono un neofita della techno, anzi, nemmeno un neofita, perché ciò presupporrebbe che ho iniziato ad avvicinarmi il genere, cosa che invece non ho fatto. La techno, insieme alla tekno e al 90% della musica elettronica, rientra in quell’enorme calderone di generi musicali che non mi dicono assolutamente nulla quando sono sobrio, ma che ballerei tutta la notte dopo un paio di gin tonic. Una delle poche cose che so è però che techno e tekno sono due generi distinti, non mi è chiara la differenza ma credo sia semplicemente che la tekno abbia BPM più elevati e che il suo ascoltatore medio snobbi la techno. Sinceramente delle vostre faide interne a me frega poco, ma c’è una cosa, tutta italiana, che mi da proprio fastidio: la techno viene pronunciata con la c dolce, la <em>c</em> di <em>ciabatta</em>. Ora, il passaggio logico mi sembra piuttosto banale, ma provo comunque a guidarvi, <em>technology</em> come lo pronunciate? Ecco, vi siete risposti da soli. Capisco che vi serva un modo anche nel parlato, e non solo nello scritto, per distinguere i due generi, ma la scelta di scegliere due nomi quasi omofoni per due generi diversi è stata vostra, e ora vi assumete le vostre responsabilità.</p>



<p class="has-text-align-justify">Parallelamente ho partecipato, nello stesso fine settimana a due cene, una italiana, organizzata e preparata da me, e una francese, organizzata da <em>Personalità</em> (per chi non sa chi sia si vada a leggere il resto del diario), il suo amicoe coinquilino Jeff, e un terzo ragazzo francese che hanno ospitato per il fine settimana.</p>



<p class="has-text-align-justify">Un fine settimana particolarmente tranquillo. L’assenza di Lapo, tornato a Firenze per dare un esame, ha sicuramente influito.</p>



<p class="has-text-align-justify">Mi sono appena tolto gli occhiali. L’oculista me li ha prescritti con il filtro per la luce blu. Il mondo ora è un pelo più azzurro.</p>



<p class="has-text-align-justify">La <em>gota frìa</em> è finalmente passata, e il clima è tornato quello estivo, eccezione fatta per le mattine particolarmente fredde. In cielo non ci è mai una nuvola. Qui il cielo è un pelo più azzurro.</p>



<p class="has-text-align-justify">Dopo un mese qui ho realizzato che sono uno dei più giovani ad essere in Erasmus, e per forza di cose mi sono ritrovato ad uscire con ragazzi di alcuni anni più grandi di me. Solitamente non avverto quei pochi anni che mi separano da loro, e credo per loro sia la stessa cosa, dato che più di una volta han creduto che avessi 23 anni, nonostante mi basti tagliarmi quei tre peli che mi crescono in faccia per far dubitare anche il più bendisposto dei baristi del mio diritto ad ordinare un whisky sour. Tuttavia quei pochi anni di differenza sono stati sufficienti a far partire molti di quei ragazzi con un interrogativo che a me non era nemmeno mai passato par la mente.</p>



<p><em>Ma io ci vivrei a Madrid?</em></p>



<p class="has-text-align-justify">C’è chi se lo chiede più che scherzo che per altro, chi invece è convinto di voler lasciare il proprio paese, ma deve ancora decidere quale sia la meta. Io semplicemente non avevo mai pensato all’idea di tornare un giorno a vivere qui, dove tutto è un pelo più azzurro.</p>



<h4><em>Madrid, 20/10/2019 @ 22:24</em></h4>



<p class="has-text-align-justify">Sono qui da quasi due mesi e ancora non penso <em>in english</em>. Né tanto meno in spagnolo. Sono sempre stato scettico di chi millantasse di iniziare a pensare in un’altra lingua dopo una permanenza all’estero così breve e inizio ad avere le mie conferme. Quando penso nessuno mi sente, sono interlocutore solo di me stesso, e il linguaggio più comodo è l’italiano, unito a numeri immagini e <em>cose</em> che non saprei nemmeno bene come descrivere ma che il mio flusso di coscienza usa con dimestichezza. Ma il mio flusso di coscienza non parla inglese. Però impreco in inglese, quello sì. L’imprecazione è destinata a comunicare al di fuori di sé, quindi necessita di essere compresa. Per abitudine ho rapidamente quindi iniziato ad imprecare in inglese pure quando sono da solo.</p>



<p class="has-text-align-justify">Ci sono poi vocaboli, frasi e concetti inglesi o spagnoli, come del resto italiani, che non hanno una vera e propria traduzione in altre lingue. Credo sia proprio da queste incompatibilità, e dai diversi <em>pool</em> di parole conosciute disponibili, che nasca una differenza, non enorme ma rilevante, di come mi pongo agli altri a seconda della lingua che uso.</p>



<p class="has-text-align-justify">Ho preso una batosta all’università. Rimediabile, niente di grave. Non mi sono lasciato abbattere, la resilienza è sempre stata una mia dote, ma sento che questa volta è diverso. La resilienza entra in gioco solo dopo che una sconfitta è stata recepita e accettata. Invece ho l’impressione che di quel 46/100 me ne importi troppo poco. Devo mettermi sotto con gli studi.</p>



<p class="has-text-align-justify">Mi chiedevo, prima di partire, se questo sarebbe stato più un diario o più un blog. Credo che fino a dora sia stato un blog, ora, invece, è la prima volta un diario. Sono troppo stanco per dare una forma ai miei pensieri, per romanzarli e renderli vendibili. Ho solo voglia di fissare qualche punto per poterlo rileggere domani, se poi a qualcuno andrà di leggerlo bene, d’altronde Paolo mi ha dato carta bianca. Sono tentato di infilarci un bell’<em>aaaaaaaaaaaaaaa</em>, qualche espressione pseudo-futurista e boh, qualche parola chiave che mi faccia apparire una persona profonda, ma è troppo cliché.</p>



<p class="has-text-align-justify">Università, palestra con i coinquilini, pranzi e cene con gli amici, feste con chi capita, faccende di casa. Anche una vacanza a Valencia. A parte la sopracitata batosta mi sto impegnando abbastanza all’università, i progetti da fare sono tanti ma le mie consegne sono sempre puntuali e la qualità credo ottima. Mi mancano i miei <em>colleghi</em> di Firenze con cui elucubrare sui concetti appresi. Mi aiuta a fissarli, a dare loro un senso. <em>Fra ma ti rendi conto che la testina di un hard disk ha un’altezza di volo inferiore a una particella di fumo?</em> <em>No assurdo</em>. <em>Ma se tipo facciamo questa azienda che vende sistemi operativi, però la novità è che… Ragazzi allora ho un’idea per un’app. Vi prego finiamola di dire cazzate. Ma se… No. Vi state rendendo conto che siamo l’unico tavolo a mensa che sta parlando di scienza invece che di figa, la possiamo smettere? Scusa mi butti giù uno pseudo-codice? Oh ma mi ascolti?</em></p>