---
title: Il futuro assente del Salone
image: SINGOLA.jpg
created_at: 2020-05-18 00:00:00.000000000 Z
author: Singola
layout: post
category: singola
tags: singola
original_link: https://www.singola.net/arti/il-futuro-assente-del-salone
---

<a href='https://www.singola.net/arti/il-futuro-assente-del-salone' target='_blank' > Leggi su Singola</a>
<img class="webfeedsFeaturedVisual" src="https://www.singola.net/images/article/54/54-salone-libro-2020-altre-forme-di-vita.jpg"><p>Chiunque abbia letto il tema del <a href="https://www.salonelibro.it/ita/il-salone/chi-siamo/altre-forme-di-vita.html" target="_blank" rel="noopener">Salone del Libro di Torino</a> di quest'anno, conclusosi da poche ore, non pu&ograve; non aver avvertito un capogiro: <em>il presente, il futuro.&nbsp;</em></p>
<p>"Altre forme di vita. Un&rsquo;esortazione a fantasticare sulla fisionomia umana negli anni a venire, a un decennio dal raggiungimento degli obiettivi dell&rsquo;Agenda 2030 per lo sviluppo sostenibile. Come attraversare il presente e raggiungere il futuro? La crisi climatica, la sostenibilit&agrave;, la tutela della biodiversit&agrave;, l&rsquo;innovazione tecnologica, i nuovi modelli sociali, economici e politici necessari a vivere degnamente il XXI secolo si intrecceranno con letteratura, cinema, teatro, con la grande arte di raccontare storie. Se non provano i libri a immaginare il futuro e a narrare le mutazioni, chi pu&ograve; farlo?"</p>
<p>Il futuro - ce ne occupiamo su Singola - in questi tempi di crisi vende particolarmente bene. Eppure non &egrave; cos&igrave; banale formulare un tema e il fatto che "venda" non &egrave; la sola condizione sufficiente della sua legittimit&agrave;: se questo succede, lo fa per le stesse ragioni per cui hanno successo il titolo e la copertina di un libro. Fondamentali, ma bisogna poi riempirli di sostanza.<br /><br />Si prenda l'ultimo libro di Walter Siti (presente al Salone), <em>La natura &egrave; innocente. </em>Si presenta con l'immagine di un vulcano che erutta una nube di gas colorato, rosa shocking. Da questa artificialit&agrave; capiamo che la natura non &egrave; proprio natura: &egrave; il 2020, e noi siamo a bordo di questo pianeta che esplode. Come in questo prodotto-libro, il marketing del Salone riproduce su di noi, in relazione a quest'epoca, la stessa <em>user journey </em>(qui l'inglese &egrave; necessario) di un volo, dall'ebrezza di una meta solare e abbordabile (desiderio), alla semplicit&agrave; di acquisto (comodit&agrave; d'uso), passando per quella checkbox in cui l'utente sceglie se versare un euro in pi&ugrave; per compensare la CO2 del suo volo (due soldi di criticit&agrave;), fino al volo effettivo, l'allaccio della cintura di sicurezza, la propulsione dei motori (realt&agrave;).</p>
<p>%image2%</p>
<p>Nicola Lagioia, almeno a livello di marketing, ci sa fare. Il Salone richiama costantemente i suoi record di presenze, li straccia. Ora sarebbe interessare chiedere al suo direttore se &egrave; genuinamente convinto che a questo primato corrisponda anche un effetto analogo, se non significativo almeno <em>percettibile</em>, nel campo della cultura.</p>
<p>La sensazione che si &egrave; avuta in questo Salone &egrave; stata quella di entrare in una qualunque Feltrinelli: i big in cima alle pile delle classifiche e nelle vetrine (Saviano-Cognetti-Rushdie), una robusta e moderna collezione di classici (Rumiz-Maraini), poi le sezioni kids/fumetto (Fridays for the future-Zerocalcare) e musica (Jovanotti-Capossela) e semmai qualche libro interessante in fondo, e chi sa per quanto tempo, minacciato dal nome di un big della prima fascia che rientra per altre vie, casomai ve lo foste perso (<a href="../../../articolo/fenomenologia-di-alessandro-barbero-meme" target="_blank" rel="noopener">Barbero</a>).&nbsp;</p>
<p>Questo consumatore inquadrato nel target del nostro Festival delle "idee", dovrebbe quindi "attraversare il presente" e approdare al futuro ispirato da un esercito di figure pop-potenti e gongolante in un fervido clima di shopping pre-estivo. E dovrebbe farlo in modo ancora pi&ugrave; coraggioso grazie alla forma "eccezional-sperimentale" dello streaming digitale, capace di metterci tutti in diretta nonostante il coronavirus, magari con il bonario "bollino" dei tre capimastri di Corsera / Rep / La stampa (Gramellini-Mauro-Giannini) nella funzione di contraddittorio <em>liberal</em>.&nbsp;</p>
<p>Se questa kermesse possa stimolare o meno la cultura, l'impressione che d&agrave; a chi quotidianamente prova a farla in modo meno scontato, ricercandola cio&egrave; nelle posizioni ancora non conclamate e istituzionalizzate (chi fa uso di questa retorica direbbe "nelle fucine delle idee", "nei territori"), &egrave; che lo faccia quanto un ipermercato stimola nel consumatore la consapevolezza sul cibo: poco e niente. &Eacute; pi&ugrave; facile che si esca con un carrello pieno di prodotti preconfezionati che di primizie.&nbsp;</p>
<p>Ci sono stati dei nomi proposti che non ci sentiamo di inserire nei sopracitati gironi dei big e che ci convincono molto di pi&ugrave;, se vogliamo, per il valore che la loro visibilit&agrave; pu&ograve; creare all'interno del Paese: <a href="https://it.wikipedia.org/wiki/Luciano_Floridi" target="_blank" rel="noopener">Luciano Floridi</a> per il suo pensiero analitico, supportato dai dati; Samantha Cristoforetti per la sua esperienza e la sua <a href="../../../articolo/frank-white-overview-effect-effetto-panorama-spazio-nasa" target="_blank" rel="noopener">percezione</a>; gli autori stranieri sconosciuti in parte al pubblico italiano; le case editrici minori presenti, per il loro lavoro. Questo vuol dire appunto fare cultura, creare discorsi e stimoli nuovi, soprattutto dovendo rispondere a un tema cos&igrave; ambizioso. Ma &egrave; davvero troppo poco.</p>
<p>Durante la stesura di questo articolo, sulla pagina facebook del Salone &egrave; comparso questo post: "Quando, pi&ugrave; di trent&rsquo;anni fa, Iosif Brodskij disse che il Salone era &laquo;un&rsquo;idea luminosa, con un pizzico di follia&raquo; non poteva immaginare nulla di tutto questo." <br />Non ditelo troppo forte.</p>