---
title: Argini
image: SUITE_ITALIANA.jpg
created_at: 2020-07-07 03:30:00.000000000 Z
author: Suite italiana
layout: post
category: suite-italiana
tags: suite-italiana
original_link: https://suiteitalianalt.blogspot.com/2020/07/argini.html
---

<a href='https://suiteitalianalt.blogspot.com/2020/07/argini.html' target='_blank' > Leggi su Suite italiana</a>
<div style="font-stretch: normal; line-height: normal; text-align: left;"><br /></div><div style="font-stretch: normal; line-height: normal; min-height: 14px;"><div class="separator" style="clear: both; text-align: center;"><a href="https://1.bp.blogspot.com/-BLeGaqLuyZk/XvCfbjmzZLI/AAAAAAAABaA/BPu5qYugUagIkz-9zZpbbHzZnt4AMwdiACLcBGAsYHQ/s1600/argini.JPG" imageanchor="1" style="margin-left: 1em; margin-right: 1em;"><img border="0" data-original-height="1200" data-original-width="1600" height="480" src="https://1.bp.blogspot.com/-BLeGaqLuyZk/XvCfbjmzZLI/AAAAAAAABaA/BPu5qYugUagIkz-9zZpbbHzZnt4AMwdiACLcBGAsYHQ/s640/argini.JPG" width="640" /></a></div><span style="font-family: &quot;arial&quot; , &quot;helvetica&quot; , sans-serif;"><br /></span></div><div style="font-stretch: normal; line-height: normal; text-align: right;"><span style="font-family: &quot;arial&quot; , &quot;helvetica&quot; , sans-serif;">di Ilaria Palomba</span></div><div style="font-family: &quot;Helvetica Neue&quot;; font-size: 12px; font-stretch: normal; line-height: normal; min-height: 14px;"><br /></div><div style="font-stretch: normal; line-height: normal;"><span style="font-family: &quot;arial&quot; , &quot;helvetica&quot; , sans-serif; font-size: large;">Al mattino vado a correre, in realtà non posso correre per via dell’asma, allora dirò che vado a camminare, al mattino, quasi ogni giorno, mi sveglio, mi preparo, imbocco via dei Cappellari, raggiungo Piazza Farnese, il lungotevere dei Tebaldi, attraverso Ponte Sisto e scendo sulla <i>rive gauche</i> del Tevere, l’altra sponda è occupata da tende di senzatetto, cani randagi, coperte e zaini.&nbsp;</span></div><div style="font-stretch: normal; line-height: normal;"><span style="font-family: &quot;arial&quot; , &quot;helvetica&quot; , sans-serif; font-size: large;">Qualche volta vado verso il Gasometro, di solito ci vado la mattina presto, se invece mi sveglio tardi e riesco a uscire di casa non prima delle undici, undici e mezzo, vado sulla <i>rive gauche</i>, cercando di raggiungere Ponte Milvio, non ci sono mai riuscita.&nbsp;</span></div><div style="font-stretch: normal; line-height: normal;"><span style="font-family: &quot;arial&quot; , &quot;helvetica&quot; , sans-serif; font-size: large;">I due tratti di strada più semplici sono, a seconda che si vada verso il Gasometro o verso Ponte Milvio, rispettivamente: da Piazza Trilussa a Ponte Rotto, oppure, nell’altro senso, da Piazza Trilussa a Castel Sant’Angelo. Andando verso sud, dopo Ponte Rotto, una volta, tra i cespugli degli argini tiberini, ho visto due cervoni neri, mi hanno fatto senso e non ho voluto proseguire; memore dell’infausto incontro, ammetto che anche in senso inverso sono stata obbligata a fermarmi molto prima della meta. All’altezza di Prati circa, dopo un barcone abbandonato, la strada si fa stretta, strettissima, passano solo i ciclisti, il cemento scompare mangiato dalle agavi, alte, molto alte, vi si nascondono serpenti. Ho visto due cervoni e sono corsa via, se mi capitasse d’incrociare una vipera non so come reagirei.&nbsp;</span></div><div style="font-stretch: normal; line-height: normal;"><span style="font-family: &quot;arial&quot; , &quot;helvetica&quot; , sans-serif; font-size: large;">Ho scoperto che oltre Ponte Rotto e Prati, sugli argini, ci si perde in realtà sovrapposte, distanti da noi. Quando ho provato a superare queste colonne d’ercole tiberine ho incrociato personaggi bislacchi. Fin lì tutto bene, ciclisti, gente in monopattino, a piedi, corridori, ragazze sui pattini, sportivi che si piegano in impeccabili squat, qualcuno in mascherina qualcuno senza, comitive di adolescenti e gruppi di quarantenni sovrappeso, gente che sfiata come se stesse facendo il <i>tour de france</i>; ma dopo, beh, dopo ci sono i pescatori, che cosa pescheranno mai nel Tevere non l’ho mai capito.&nbsp;</span></div><div style="font-stretch: normal; line-height: normal;"><span style="font-family: &quot;arial&quot; , &quot;helvetica&quot; , sans-serif; font-size: large;">Proseguendo, un vecchio senza maglietta con il petto arrossato e un cane, un assemblaggio di scatolette di sardine poggiate per terra, e le mani nascoste chissà dove.&nbsp;</span></div><div style="font-stretch: normal; line-height: normal;"><span style="font-family: &quot;arial&quot; , &quot;helvetica&quot; , sans-serif; font-size: large;">Dopo la barca abbandonata e il grano si arriva a Ponte Milvio attraversando un campo di sedie rotte, che al tramonto si riempie di pipistrelli, e i pipistrelli hanno una voce che ha assorbito le voci di tutti coloro che sono passati di lì senza mai tornare indietro. Dopo il grano e le sedie, il Tevere si trasforma in prato, le anatre e i gabbiani sono statue di pietra e i platani cadono nel mare, qualche volta da quelle parti ho sentito l’odore della palude e ho guardato nelle fauci di un coccodrillo di alghe e rifiuti.&nbsp;</span></div><div style="font-stretch: normal; line-height: normal;"><span style="font-family: &quot;arial&quot; , &quot;helvetica&quot; , sans-serif; font-size: large;">Gli scarichi del Tevere, le alghe e la schiuma prendono solidità, dunque ci si rapporta a esseri mimetici, ibridi, metà animali, metà inorganici. Fra loro, torreggiano le case d’acqua: grandi, enormi, illusioni create dal riflesso, nascono da tutto ciò che si è specchiato nel fiume e man mano s’innalzano, non sono visibili a tutti. Si entra aprendo una maniglia al centro della propria immagine nel prato, è un prato di alghe, non bisogna dimenticarlo, l’immagine sembra un’ombra ma se ci si avvicina si può mettere a fuoco una copia perfetta di sé con una maniglia sull’addome. La prima casa d’acqua è un appartamento verdastro simile a un’abitazione campestre abbandonata, detriti, tronchi, alghe, anatre e gabbiani pietrificati sono altrettante forme di arredamento.&nbsp;</span></div><div style="font-stretch: normal; line-height: normal;"><span style="font-family: &quot;arial&quot; , &quot;helvetica&quot; , sans-serif; font-size: large;">Si possono distinguere nettamente tre stanze, nella prima ritroviamo il vecchio con il cane e sei bambine in tutù da ballerine classiche, avranno tra i sette e gli undici anni, sono piuttosto pallide e gli danzano intorno in cerchio, azzardando una coreografia goffa; due di loro caracollano tra una piroetta e un plié. Sui body sono rimaste incollate alghe, buste di plastica, calze strappate, un mucchio di foglie secche. Una delle ballerine è molto piccola, esile e dall’aria malandata, l’incarnato cinereo e gli occhi bianchi, senza iridi e senza pupille.&nbsp;</span></div><div style="font-stretch: normal; line-height: normal;"><span style="font-family: &quot;arial&quot; , &quot;helvetica&quot; , sans-serif; font-size: large;">Se si prosegue si può accedere alla seconda stanza, le cui pareti sono serpi nere e verdi, (alcuni cervoni, altre vipere) ma non bisogna temerle, sono pareti mobili, striscianti, e difficilmente si separano l’una dall’altra. Al centro troviamo i pescatori che dividono il pescato buono dai rifiuti: calzini, una scarpa da ginnastica, zaini e poi, finalmente, un uomo intero. L’uomo non sembra muoversi, ha il collo e le braccia segnati da cerchi bianchi lasciati da qualcosa che gli si è avvinghiato addosso fino a togliergli il fiato.&nbsp;</span></div><div style="font-stretch: normal; line-height: normal;"><span style="font-family: &quot;arial&quot; , &quot;helvetica&quot; , sans-serif; font-size: large;">La terza stanza è completamente vuota, le mura sono di pietra e la pietra è piena di ombre ma cercando l’origine dell’ombra non si trova che vuoto. Il rumore dell’acqua è forte, incessante, mi piace questo suono, allontana i pensieri, resto a lungo nella terza stanza, fin dentro al suono, e cerco tra le ombre quella che mi appartiene. Quando riesco, torno indietro.</span></div><div><br /></div>