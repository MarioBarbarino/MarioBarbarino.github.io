---
title: Fiori di plastica
image: LAHAR.jpg
created_at: 2019-05-17 20:37:20.000000000 Z
author: Lahar
layout: post
category: LAHAR
tags: LAHAR
original_link: https://www.laharmagazine.com/fiori-di-plastica/
---

<a href='https://www.laharmagazine.com/fiori-di-plastica/' target='_blank' > Leggi su Fiori di plastica</a>
<p class="p1">La Fiat Uno verde di papà procedeva svelta sulla strada, i lampioni e i passanti sui marciapiedi, invece, fuggivano veloci all’indietro. Quando arrivammo di fronte al cancello principale, spalancato solo per metà, sperai per un attimo che il cimitero fosse chiuso. Magari il custode era cascato in una fossa e si era rotto una gamba e si chiudeva il cimitero, giusto il tempo di soccorrere il povero disgraziato. Oppure un anziano trapassato aveva bussato con vigore su una porticina di una cappella di famiglia. Aveva forse chiesto al custode se si potessero aprire quelle due piccole finestre a mo’ di oblò perché lì dentro proprio non si respirava. E invece niente, il custode tentava di sollevare il perno ancorato a terra, che serrava la metà del cancello più ostinata. Stava sudando e imprecava sottovoce.</p>
<p class="p1">Andammo da Emilio attraversando il viale disseminato di cappelle delle famiglie ricche. Emilio era un amico di papà, si erano conosciuti sul lavoro e un giorno un’impalcatura venne giù, e tubi d’acciaio, bulloni e tavole di legno finirono sulla sua testa. Ogni tre mesi papà andava a trovare la sua tomba, e risciacquava lo stesso mazzo di fiori finti.</p>
<p class="p1">&#8211; «Pa’,à perché lasci sempre questi fiori a Emilio?».</p>
<p class="p1">&#8211; «Perché durano di più, non vedi? Basta pulirli e sono come nuovi»,.</p>
<p class="p1">Mmi rispose mentre sistemava il mazzetto nel vaso.</p>
<p class="p1">&#8211; «Sìi ma sono di plastica, non sono meglio quelli freschi?».</p>
<p class="p1">Alzò la testa verso di me, incuriosito dal mio nuovo e inaspettato interesse per gli ornamenti tombali.</p>
<p class="p1">«- Quale sarebbe la differenza?»,</p>
<p class="p1">Mmi chiese.</p>
<p class="p1">&#8211; «Che sono veri, cioè quelli finti non sono un po’ tristi?».</p>
<p class="p1">A pensarci bene la tristezza a cui mi riferivo non si vedeva, la sentivo soltanto, quindi veri o falsi non faceva alcuna differenza per mio padre, che finse di non aver ascoltato. Si tirò su, si aggiustò la cintola dei pantaloni e salutò Emilio come se fosse stato lì con noi, vivo e in salute.</p>
<p class="p1">Tre mesi dopo tornammo al cimitero, questa volta il cancello era spalancato. Faceva un caldo da far ondeggiare l’aria a contatto con le lastre di marmo delle tombe.</p>
<p class="p1">&#8211; «Pa’,Pà prendi dei fiori veri questa volta? Questi si stanno scolorendo».</p>
<p class="p1">&#8211; «Senti Bruno, nessuno ha chiesto un tuo parere», d.</p>
<p class="p1">Disse perentorio.</p>
<p class="p1">&#8211; «Preferisci vedere dei fiori rinsecchiti o un filo di polvere su una corolla con tutti i petali al loro posto?»</p>
<p class="p1">&#8211; «No, dicevo così, per dire».</p>
<p class="p1">Lui smise di prestarmi attenzione, salutò Emilio e rimise al suo posto il mazzolino di crisantemi risciacquati che ancora gocciolavano sul marmo grigio chiaro, facendo diventare grigio scuro le parti colpite dalle gocce.</p>
<p class="p1">Avevo capito che per lui vedere dei fiori appassiti ad ogni visita gli avrebbe ricordato, a cadenza trimestrale, che Emilio, il suo migliore amico, era morto. E che era il solo visitatore. I fiori non erano per Emilio, ma per mio padre.</p>