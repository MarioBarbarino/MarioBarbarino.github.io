---
title: La finestra dei Morti
image: SUITE_ITALIANA.jpg
created_at: 2020-10-30 04:00:00.000000000 Z
author: Suite italiana
layout: post
category: suite-italiana
tags: suite-italiana
original_link: https://suiteitalianalt.blogspot.com/2020/10/la-finestra-dei-morti.html
---

<a href='https://suiteitalianalt.blogspot.com/2020/10/la-finestra-dei-morti.html' target='_blank' > Leggi su Suite italiana</a>
<div class="separator" style="clear: both; text-align: center;"><a href="https://1.bp.blogspot.com/-aeIlDqDFppg/X5sVTCl4uLI/AAAAAAAAAZU/cCuKZC0NcTcJrPSPRpBM0ld9yAPKioYWQCLcBGAsYHQ/s1000/the-music-of-erich-zann-h-p-lovecraft--248433621.jpg" style="margin-left: 1em; margin-right: 1em;"><img border="0" data-original-height="695" data-original-width="1000" height="444" src="https://1.bp.blogspot.com/-aeIlDqDFppg/X5sVTCl4uLI/AAAAAAAAAZU/cCuKZC0NcTcJrPSPRpBM0ld9yAPKioYWQCLcBGAsYHQ/w640-h444/the-music-of-erich-zann-h-p-lovecraft--248433621.jpg" width="640" /></a></div><p style="text-align: center;"><br /></p><p class="MsoBodyText" style="line-height: 21.92px; margin: 0cm;"><span style="font-family: arial; font-size: large;"><a name="docs-internal-guid-1c454e53-7fff-632d-17"></a><o:p></o:p></span></p><p class="MsoBodyText" style="margin: 0cm 0cm 6pt; text-align: right;"><o:p><span style="font-family: arial; font-size: large;">&nbsp;</span><span style="font-family: Libre Baskerville; font-size: medium;">di Olivia Balzar</span></o:p></p><p class="MsoBodyText" style="margin: 0cm 0cm 6pt; text-align: right;"><br /></p><p class="p1" style="font-stretch: normal; font-variant-east-asian: normal; font-variant-numeric: normal; line-height: normal; margin: 0px;"></p><div style="text-align: justify;"><span style="font-family: &quot;Libre Baskerville&quot;;"><span style="font-size: large;">Quando ero piccola tutto mi sembrava immenso e spaventoso, specie quando le giornate si accorciavano, le foglie si ingiallivano e arrivava quel periodo dell'anno in cui i morti sarebbero tornati a farci visita. Me lo diceva la mia bisnonna Ada, mi chiedeva di essere gentile con i morti, perché loro ricordano tutto. Mamma lavorava da un antiquario e io passavo gran parte del tempo con la mia bisnonna, visto che Nonna Elettra era morta di un brutto male prima che nascessi. Bisnonna Ada diceva che una madre non dovrebbe mai seppellire un figlio, è contro natura, però diceva di essersi già preparata da anni a quella tragedia. Diceva che lo sapeva da sempre, non ho mai capito a cosa si riferisse, ma lo diceva spesso, mentre stava seduta sulla sedia a dondolo vicino alla finestra a cucire. Cuciva sempre con quelle mani scheletriche con le unghie ingiallite. Era vecchissima, non so quanti anni avesse, ma a me pareva già morta. La mia bisnonna parlava sempre della morte per abituarcisi. Diceva che prima di morire doveva finire il mio corredo, altrimenti nessuno mi avrebbe sposata. Era importante per una ragazza avere un corredo. Io non capivo neanche di cosa stesse parlando, ma annuivo per accontentarla e perché, a volte, il suo volto severo mi faceva paura. Quando morì Nonna Elettra, lei diceva di non aver versato una lacrima. Mamma invece aveva pianto tanto e diceva che ancora le mancava averla accanto. Bisnonna Ada invece era sempre imperturbabile e cuciva, ripetendo a se stessa che si era preparata tutta la vita a perdere una figlia. Un giorno le chiesi perché non piangeva mai per Nonna Elettra e lei mi rispose che la morte è l'unica certezza che abbiamo nella vita e che i morti sono sempre tra noi anche se non tutti riescono a vederli. Era una frase che avrebbe dovuto farmi stare serena invece no, mi inquietava ancora di più. Avevo visto solo una foto di Nonna Elettra mentre sorrideva in bianco e nero su una spiaggia della Versilia, era bella di una bellezza così diversa da quelle attuali che mi sembrava finta, appartenuta ad un'epoca che esisteva solo nei vecchi album. La notte mi sembrava di vedere Nonna Elettra in un angolo della mia stanza che mi osservava. Mi bastava chiudere gli occhi e poi riaprirli e lei era scomparsa. Il buio mi ha sempre fatto paura perché nel buio, ero certa, si nascondevano i morti.</span></span></div><span style="font-family: Libre Baskerville; font-size: large;"><div style="text-align: justify;">Ogni volta che passo per via del Governo Vecchio e vedo la casa in cui ho trascorso la mia infanzia, mi perdo nei ricordi e penso sempre di vedere alla finestra la sagoma di Bisnonna Ada china sul mio corredo a cucire. Ogni volta vengo percorsa da un brivido lungo la schiena. Chissà chi ci abita ora? Sembrano passati secoli da quando quelle mura erano la mia casa. Secondo piano, lì, dove ci sono tre finestre con la luce spenta e una finestra finta, murata: la finestra dei morti. Bisnonna Ada fu la prima a parlarmene, per lei era un argomento serio, non erano antiche superstizioni. Quando arrivava ottobre lei incominciava a preparare la casa per il loro arrivo. L'arrivo dei defunti. Era convinta che venissero a farci visita la notte di Ognissanti passando attraverso quella finestra. Ho nella memoria un’immagine fissa di lei mentre prepara i biscotti dei morti, nella piccola cucina super attrezzata. Il primo di ottobre mi portava con sé in solaio e apriva il vecchio baule polveroso, dove teneva le foto di famiglia. Le prendeva e le metteva con cura in portaritratti di peltro. Erano foto in bianco e nero, ingiallite dal tempo che ritraevano volti austeri. Erano i morti della nostra famiglia. Erano tanti e lei li appoggiava su un vecchio mobile di legno in salotto, vicino alla poltrona sulla quale si sedeva a cucire il mio corredo. Era veramente impressionante vedere tutte quelle foto con volti senza nome che mi sembravano fissarmi. Alcuni uomini con nasi aquilini e folti baffi neri erano in divisa, poi c'erano foto che ritraevano più membri della stessa famiglia, c'era anche un bambino vestito alla marinara col viso serio e infine c'era la foto di Nonna Elettra, sorridente al mare. Nonna Elettra era così bella perché aveva fatto l'attrice in gioventù, a Cinecittà. Bisnonna Ada diceva che era meglio di Sofia Loren, ma non aveva avuto la stessa fortuna. Bisnonna Ada posizionava intorno alle foto erbe aromatiche, candele e incensi. Li accendeva ogni sera fino a Ognissanti. Ogni mattina e ogni sera bisognava andare a salutarli, fare un inchino e il segno della croce.</div><div style="text-align: justify;">“Devi essere gentile con i morti – mi diceva – ricordati sempre che loro ti osservano e ti proteggono da lassù”. Io mi inchinavo di fronte a quei visi che mi osservavano e mi sentivo gelare il sangue. Era così ogni sera e ogni mattina. Fuori dalla finestra sentivo il vociare dei turisti, eppure mi sembrava di vivere un sogno dentro un altro sogno. A volte mi sembrava che le pareti della casa si stringessero per togliermi l'aria. In quel periodo c'era sempre freddo tra le stanze, come una strana corrente che si insinuava sotto la pelle. Poi arrivava il giorno fatidico e l'odore forte della cera e degli incensi si mischiava con il profumo dei biscotti che stava preparando Bisnonna Ada. Ma i biscotti non erano per noi, erano per i morti. Noi non potevamo toccarli. Sulla tavola metteva sempre anche un melograno tagliato a metà. Non festeggiavamo Halloween, ma qualcosa di più antico. Ci mettevamo a sedere a tavola e cenavamo davanti al piccolo altare a lume di candela. A volte il fuoco delle candela tremava e Bisnonna Ada recitava qualche preghiera tra i denti. Pensava che fossero i morti a soffiare quella corrente fredda che mi solleticava la schiena. Io avevo paura, ma non volevo che trasparisse. Non volevo che i morti percepissero la mia inquietudine. Io dovevo essere felice perché ero viva, mentre loro forse rimpiangevano la vita. Per questo mi facevano paura. Temevo la loro invidia, temevo che entrassero nella mia camera per rubarmi l'anima. Mi chiedevo cosa sarebbe successo quando sarei morta io. Avrei guardato i vivi dal Paradiso? Bisnonna Ada diceva che i buoni andavano in Paradiso e i cattivi all'Inferno, ma diceva anche che il senso di appartenenza avrebbe attirato le anime nei luoghi in cui avevano vissuto per sempre. Bisnonna Ada tirava fuori la migliore tovaglia e il miglior servizio, neanche a Natale ci sentivamo così signori. Poi, finita la cena, arrivava il momento peggiore. Mi avvicinavo alle fotografie, le narici colme dell'odore della cera che colava sotto la fiamma che illuminava quei volti. Mi fermavo ad osservarli. Poi li salutavo, facevo il segno della croce e andavo a letto. La mattina dopo trovavamo sempre solo le briciole dei biscotti e i chicchi del melograno sparsi per la stanza. Bisnonna Ada diceva che erano stati i morti che avevano gradito la sua offerta. Mi era proibito tassativamente di uscire dalla mia stanza di notte. Bisnonna Ada mi diceva che i morti non vogliono essere visti dai vivi. Possono succedere cose terribili, mi ripeteva sempre. Fu così per ogni anno della mia vita, fino a che decisi di disubbidire. All'inizio ero terrorizzata, poi vinse la curiosità. Volevo vedere Nonna Elettra. Ero sicura che anche lei venisse a farci visita insieme agli altri defunti. Volevo vedere quanto fosse bella. Volevo sapere se anche io sarei diventata come lei. Così, una notte, quando tutte le luci della casa si spensero, io rimasi con le orecchie tese a rigirarmi nel letto. Sapevo di fare qualcosa di sbagliato, ma non mi interessava.</div><div style="text-align: justify;">Mi sembrò di sentire dei passi in corridoio. Rimasi immobile, sotto le coperte. Forse erano loro che camminavano. Mi alzai lentamente. Mi guardai attorno. La stanza era buia e la luce dei lampioni&nbsp;entrava scomposta, si insinuava negli angoli e proiettava sui muri figure in movimento. Rimasi scalza per non fare ulteriore rumore. Il parquet sotto ai miei piedi scricchiolava. Se Bisnonna Ada si fosse svegliata si sarebbe arrabbiata moltissimo. Era molto seria quando mi diceva che i defunti non vogliono essere visti dai vivi. Possono succedere cose terribili, mi diceva, ma questa frase purtroppo non sembrò preoccuparmi, una parte di me sapeva che in salotto non avrei trovato nessuno e che i morti non possono tornare, come mi diceva mamma quando Bisnonna Ada non sentiva. Lei a queste cose non ci credeva, ma la assecondava perché era vecchia e stramba e, diceva, non si poteva fare altro. Eppure l'altra parte di me sapeva che c'era qualcosa di vero e che quella casa nascondeva dei segreti. La notte io vedevo delle ombre in camera mia. Chiudevo gli occhi e pregavo. Quelle ombre sapevo che non erano illusioni ottiche. Sapevo che c'era qualcosa e Bisnonna Ada sapeva ancora di più di ciò che diceva. Appoggiai la mano sulla maniglia. Sentii il freddo dell'ottone. La girai lentamente, sentii il legno dello stipite cigolare. È incredibile come la notte i rumori siano ampliati e con essi anche le paure. I mostri di giorno sono oggetti comuni, mentre la notte sono pronti a prendere vita e inghiottirti. Da piccola avevo una fervida immaginazione, colpa di Bisnonna Ada e delle sue storie. Uscii in corridoio e mi chiusi la porta alle spalle. Il buio mi avvolse. Misi un piede dietro l'altro. Il parquet scricchiolava sotto ogni passo. Potevo sentire il respiro pesante di Bisnonna Ada da lì. Stava dormendo. Ero sicura che non mi avrebbe scoperta. Il salotto era tre stanze più in là. Toccavo il muro con la mano per reggermi nel buio totale. Non volevo accendere la luce. All'improvviso sentii qualcosa dietro di me, uno spostamento d'aria. Mi bloccai. Mi sentii sfiorare la spalla. Era reale. Era come se qualcuno mi fosse passato accanto. Rimasi ferma e vidi la porta del salotto aprirsi apparentemente da sola. Poi si richiuse, con un tonfo. Trasalii. Ero indecisa se tornare a letto e barricarmi in camera o scoprire cosa stesse succedendo. I miei occhi si abituarono al buio. Accelerai il passo e mi trovai di fronte alla porta chiusa del salotto. La aprii e vidi ciò che non avrei mai dovuto vedere. Vidi delle ombre. Erano umane, erano persone sedute al tavolo del salotto. Sentii il suono dell'acqua versata nei bicchieri di cristallo, sentii il rumore dei biscotti che venivano spezzati. Volevo gridare, ma mi trattenni. Chiusi la porta e scappai. Mi sentivo in colpa. Non avrei dovuto farlo.&nbsp;<i>Possono succedere cose terribili.</i>&nbsp;Corsi in camera mia. Non avevo più paura di fare rumore. Sentii che c'era qualcuno dietro di me. Mi chiusi la porta alle spalle. Avevo il fiatone. Mi buttai nel letto e mi tirai le coperte fin sopra la punta dei capelli. Fu lì che sentii che qualcuno era salito sul mio letto. Ne sentii il peso. La rete cigolava ad ogni suo movimento. Io rimasi immobile, come mummificata sotto il piumone. Quel qualcuno era sempre sul letto. Le coperte tiravano. Poi non lo sentii più e un attimo dopo lo sentii di nuovo. Stava saltando sul letto, come facevo io da bambina. La rete cigolava. Io ero pietrificata. Ad un certo punto presi coraggio e tirai giù la coperta per vedere cosa stesse succedendo sul mio letto. Per un frazione di secondo lui mi guardò negli occhi. Sentii il suo sguardo penetrare il mio. Un brivido lungo la schiena. Pensai che il cuore mi sarebbe scoppiato nel petto. Era un bambino, vestito alla marinara, che saltava sul mio letto come fosse vivo, se non fosse stato per quegli occhi vuoti, privi di qualsiasi espressione. Poi scomparve. Io rimasi seduta sul letto a guardarmi attorno.&nbsp;</div><div style="text-align: justify;">Ancora penso di aver sognato, sapete? Eppure ci penso ogni volta che passo per quella strada, sotto le finestre di quella vecchia casa. Penso agli occhi di quel bambino vestito alla marinara. Doveva essere il fratellino di Bisnonna Ada, morto a otto anni di quelle malattie che non esistono più. Morivano tanti bambini all'epoca. Era così triste.&nbsp;</div><div style="text-align: justify;">Ora che vivo da sola, in un monolocale, Ognissanti è un giorno come un altro, ma oggi è come se presagissi qualcosa. Scarico la mente camminando tra le vetrine accese dei negozi chiusi e un vociare multietnico accompagna i miei passi affannati sui sampietrini. Attraverso un ponte e da lontano vedo San Pietro illuminato. Intorno a me turisti scattano foto che verranno mosse o sfocate, ma per loro fa lo stesso. Vogliono foto da riguardare nei giorni tristi, quando faticano a ricordare cosa si prova ad essere felici. Perdo lo sguardo lungo il Tevere, poi me ne torno a casa su un notturno, con la musica nelle orecchie, guardando fuori dal finestrino. A bordo c'è una gran puzza. Sale poca gente e si lamenta dell'odore. Vedo riflessi i loro volti sul vetro dei finestrini. Per un attimo mi pare di vedere riflesso il volto del bambino vestito alla marinara. Mi si gela il sangue. Mi stringo nella sciarpa. A casa berrò una tisana alla malva e cercherò di dormire. Non c'è nessun bambino vestito alla marinara, solo due ragazzoni tedeschi, un uomo butterato che trascina con sé dei sacchetti di plastica e un ragazzo orientale con delle grandi cuffie blu elettrico che armeggia con il suo iPod e muove la testa a tempo di musica. Nessun bambino. Non c'è nessun bambino.</div><div style="text-align: justify;">Non parlai mai a Bisnonna Ada di ciò che era successo quella notte, ma lei lo sapeva. Il giorno dopo la trovai che sparecchiava la tavola con aria severa. Le foto dei morti mi guardavano. Tra quelle notai subito la foto del bambino. Era lui, ne ero certa. Il bambino che c'era in camera mia la notte prima era proprio lui.</div><div style="text-align: justify;">“Ti avevo detto che i morti non vogliono essere visti dai vivi” mi disse Bisnonna Ada rompendo un silenzio che si era fatto pesante.</div><div style="text-align: justify;">Io non dissi nulla, mi sembrava di essere già fin troppo nei guai.</div><div style="text-align: justify;">“Possono succedere cose terribili, lo sai vero?” aggiunse con tono grave.</div><div style="text-align: justify;">“Lo so” borbottai e lasciai la stanza. Dovevo andare a scuola. Volevo scappare via. Avevo paura che lui tornasse a farmi visita di notte. Non mi piacevano i suoi occhi. Non mi piaceva il cigolio del materasso. Non mi piaceva questa storia che i morti potevano tornare attraversando la finestra murata.&nbsp;</div><div style="text-align: justify;">Poi, a fine novembre, Bisnonna Ada morì, senza aver finito il mio corredo. La trovarono riversa in cucina, mentre il sugo che stava cucinando era uscito dalla pentola inondando il piano cottura di quello che sembrava sangue bollente. Io mi sentii in colpa. Sapevo che in qualche modo era stata colpa mia. Ci penso spesso. A volte penso che siano stati i morti ad essersela portata via. Quella notte io li avevo visti, sebbene per anni l'avessi negato a me stessa.</div><div style="text-align: justify;">È la mia fermata. Scendo velocemente.. Ho già in mano le chiavi, giro l'angolo ed entro nel portone. Con un tonfo si chiude alle mie spalle. La luce illumina l'antro buio e le biciclette dei miei vicini. È la notte in cui i morti camminano sulla terra. Il periodo in cui i defunti tornano e assaporano frammenti delle loro vite. Giocano a fare i vivi. Salgo i gradini. C'è silenzio. Un gradino dopo l'altro e sono sul mio pianerottolo. Entro. Non sono mai stata così felice di essere a casa in tutta la mia vita. Accendo la luce e mi sento bene, ma per un secondo soltanto. Poi li vedo. Sono dei chicchi di melograno. Sono per terra. Rossi sul marmo bianco. Sono in fila indiana, come le molliche di pane di Pollicino e conducono in salotto. Sembrano gocce di sangue. Qualcuno è entrato in casa mia. Vorrei chiamare la polizia, ma sento odore di cera e incensi e mi sembra di essere tornata bambina. C'è profumo di biscotti appena sfornati. Bisnonna Ada è stata qua. Lo so che è impossibile, ma lei è stata qua. Io percorro il corridoio. La porta del salotto è chiusa. Non so se aprirla. Ho paura di sorprendere di nuovo i defunti seduti al tavolo. Non faccio questa pagliacciata da quando ho dieci anni! E ora mi sento in colpa di nuovo, come quando pensavo di aver ucciso Bisnonna Ada. Apro la porta lentamente. Non c'è nessuno in salotto, ma la tavola è apparecchiata! Un melograno spaccato in due, una brocca d'acqua e una teglia di biscotti. Sulla mia scrivania sono comparse tutte le fotografie dei morti, le candele e gli incensi.&nbsp;</div><div style="text-align: justify;">“Qualcuno è entrato in casa mia!” grido uscendo sul pianerottolo. Non odo risposta. C'è solo buio e puzza di chiuso. Richiudo la porta, questo è un affare di famiglia. Questo riguarda ciò che è successo tanti anni fa, in via del Governo Vecchio, secondo piano, l'appartamento con la finestra dei morti. Anche qui ce n'è una. Ho preso in affitto questo appartamento perché mi ricordava la mia vecchia casa. Intorno a me un silenzio innaturale. Mi guardo intorno perché so che sta per succedere qualcosa. Spero di vedere mia madre e Bisnonna Ada. Sulla scrivania vedo anche le loro foto. Stonano perché sono a colori. Mamma ride, mentre le altre sono tutte serie, con quei volti arcigni così inquietanti. Invece mamma è bella in quella foto, bella come Nonna Elettra che faceva l'attrice ed era meglio di Sofia Loren.&nbsp;</div><div style="text-align: justify;">Sento dei passi dentro la stanza. Sono reali, sono ticchettii di tacchi. Mi guardo intorno ma non c'è nessuno. Sono sola nella stanza, eppure sento la presenza di qualcuno. Ombre si proiettano sul muro, sono figure umane. La luce delle candele danza nel buio. Voglio vedere mia madre. Se i morti tornano e si siedono al mio tavolo forse ci sarà anche lei. La prima volta non ho visto nessuno, ho visto solo delle ombre, ma questa volta rimarrò a guardare anche se so che loro non vogliono essere visti. Scoprirò le conseguenze, qualunque esse siano.&nbsp;</div><div style="text-align: justify;">Le ombre prendono vita. Li vedo. Sono loro. Sono i defunti. Stanno entrando dalla finestra murata. Entrano e prendono posto alla tavola imbandita. Io rimango immobile e li osservo. Fanno come se io non ci fossi. Sono figure mute e austere. Entra Bisnonna Ada, è proprio lei, ha mani lunghe e ossute ed un incedere elegante, ma ha uno sguardo vuoto, come se non riuscisse a vedermi.&nbsp;<i>I morti non vogliono essere visti dai vivi</i>. Sarei ancora in tempo ad andare via, ma voglio vedere mia madre. Non posso andare, manca solo lei. Voglio dirle che le voglio bene. È morta due anni fa, dello stesso brutto male di Nonna Elettra, in silenzio, nello stesso modo in cui aveva vissuto. Voglio dirle che se anche non apparecchio per i morti la notte di Ognissanti io la penso sempre. Penso sempre anche a Bisnonna Ada. Vorrei chiederle scusa per averle disubbidito tanti anni fa. Chissà cosa avevo provocato con quella bravata, forse uno squarcio tra i due mondi, o forse niente, perché mi sto immaginando tutto. Bisnonna Ada prende un biscotto e lo porta alle labbra. Mia madre entra dalla finestra, si materializza nella stanza e mi guarda. Mi scoppia il cuore.</div><div style="text-align: justify;">“Mamma!” grido. Non dovevo farlo. Si voltano tutti, con quei colli sottili e le orbite vuote.</div><div style="text-align: justify;">Mia madre mi guarda, sembra ancora viva. Ha uno sguardo più espressivo degli altri, i suoi occhi sono ancora quelli che mi ricordo. È l'ultima arrivata e non sembra appartenere al loro mondo. Per un attimo penso che vorrei riportarla qui, tra i vivi, ma non si possono ribaltare i destini, sono i mostri del mio inconscio a mostrarmi quelle immagini, ne sono certa. Loro mi guardano come se avessi bestemmiato Dio in chiesa, come se il suono della mia voce avesse prodotto un terremoto nella loro dimensione. Non so cosa dire, rimango in silenzio a vedere mia madre sedersi con loro a consumare la cena dei defunti.&nbsp;</div><div style="text-align: justify;">Ci sono due sedie libere e altrettanti piatti e bicchieri. Mi guardo attorno, ma non c'è nessun altro. Sento qualcuno strattonarmi il vestito. Mi volto. Riconosco i suoi occhi. È il bambino vestito alla marinara. Scappa e va a sedersi con gli altri arrampicandosi sulla sedia, facendola oscillare. Poi, una volta seduto, volta lentamente il capo verso di me. I suoi occhi sono due crateri.&nbsp;</div><div style="text-align: justify;">“Siediti con noi” è la voce di un bambino che rimbomba come se provenisse da una cripta.</div><div style="text-align: justify;">Io rimango immobile. C'è sempre un posto vuoto dove nessuno ancora si è seduto.</div><div style="text-align: justify;">“Siediti con noi, mia cara” dice Bisnonna Ada con quella voce sottile che pare un sibilo.</div><div style="text-align: justify;">Io mi avvicino. Vedo gli occhi di mia madre. Mi sorride. È un sogno, ne sono certa. Domani mi sveglierò e ripenserò con tenerezza e un po’ di inquietudine a questo sogno così vivido. Mi siedo, incoraggiata dal sorriso di mia madre, l'unica tra i commensali ad aver conservato un po' di umanità. Mi sento bene, leggera. Poi quella sensazione svanisce. Vedo un portaritratti in più che prima ero sicura non ci fosse. Contiene la mia foto, a colori, la stessa che uso sul mio profilo di Facebook.&nbsp;</div><div style="text-align: justify;">Non capisco.&nbsp;</div><div style="text-align: justify;">Mi guardo attorno. Loro mi osservano senza emozioni, bevono e mangiano, senza fare rumore.&nbsp;</div><div style="text-align: justify;">“Ho finito il tuo corredo” dice Bisnonna Ada inclinando il capo.</div><div style="text-align: justify;">Il bambino vestito alla marinara mi scruta.</div><div style="text-align: justify;">“Benvenuta” mi dice.</div><div style="text-align: justify;">Mamma mi sorride, fuori dalla finestra sta per albeggiare, ma c'è ancora un'ora circa prima che si faccia luce. C'è ancora tempo per bere e mangiare. È ancora l'ora dei morti.</div><div style="text-align: justify;">Poi arriverà il nuovo giorno, loro scompariranno e so che anche io svanirò con loro.</div></span><p></p><span><br /><a name='more'></a></span><p style="line-height: 21.92px; margin: 0cm; text-align: justify;"><br /></p><p class="MsoBodyText" style="margin: 0cm 0cm 6pt; text-align: justify;"><span style="font-family: Libre Baskerville; font-size: medium;">Olivia Balzar scrive racconti che entrano come pugnali nel corpo del lettore, ripercorre in maniera del tutto originale la tradizione di Edgar Allan Poe, Stephen King e Shirley Jackson, ma con un'ironia tutta sua, e con grande abilità nel creare suspence e aspettative, infine si riconosce anche l'influenza di maestri del cinema come Hitchcock e Amenábar. [I.P.]</span></p><p class="MsoBodyText" style="margin: 0cm 0cm 6pt;"><span style="font-family: Libre Baskerville; font-size: medium;"><br /></span></p><p style="font-stretch: normal; line-height: normal; margin: 0px;"><span style="font-family: Libre Baskerville; font-size: medium;">Olivia Balzar è scrittrice, performer, regista teatrale e speaker radiofonica. I suoi racconti horror sono stati pubblicati in diverse antologie. Il racconto "Le cose buone fanno male" contenuto nel libro "Streghe Postmoderne" (AlterEgo, 2016) è diventato uno spettacolo teatrale che la vede nel ruolo della protagonista per la regia di Mariaelena Masetti Zannini. Per la casa editrice Bakemono Lab è appena uscito "Yokai - anime smarrite" nel quale è contenuto il suo ultimo racconto, "Fame". È appassionata di moda, esoterismo e musica rock.</span></p><p class="MsoBodyText" style="margin: 0cm 0cm 6pt;"><span style="font-family: Times New Roman, serif;"><o:p></o:p></span></p>