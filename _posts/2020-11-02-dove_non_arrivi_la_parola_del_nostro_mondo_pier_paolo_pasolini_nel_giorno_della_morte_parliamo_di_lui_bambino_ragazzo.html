---
title: "“Dove non arrivi la parola del nostro mondo”. Pier Paolo Pasolini: nel giorno
  della morte parliamo di lui bambino, ragazzo"
image: PANGEA.jpg
created_at: 2020-11-02 05:12:48.000000000 Z
author: Pangea
layout: post
category: pangea
tags: pangea
original_link: http://www.pangea.news/pasolini-bambino-lettera/
---

<a href='http://www.pangea.news/pasolini-bambino-lettera/' target='_blank' > Leggi su Pangea</a>
<p><strong>Il corpo di <a href="http://www.pangea.news/pasolini-gianni-scalia/" target="_blank" rel="noreferrer noopener">Pier Paolo Pasolini</a>, dicono, muore il giorno dei morti del 1975, teatralmente scannato. </strong>Per ricordare il morto, voglio sondare gli esordi, l’utero poetico, la parola per sempre ulteriore, da subito. La parola bambina, bambolina. <a href="http://www.pangea.news/tondelli-documenti-premio-riccione/" target="_blank" rel="noreferrer noopener">Nel 1990 Pier Vittorio Tondelli per l’allora “Premio Riccione Ater Teatro” organizzò una mostra, <em>Ricordando Fascinosa Riccione</em></a>, dove immaginava – questo è il bello – un canone ‘alternativo’ della letteratura italiana, coagulatosi lì, sulla Riviera romagnola, lungo l’Adriatico. Nel suo studio (titolo: <em>Cabine! Cabine! Immagini letterarie di Riccione e della riviera adriatica</em>; il catalogo fu pubblicato da Grafis, poi ripreso, con altri materiali, <a href="https://www.guaraldi.it/Scheda1c4b.html?id=431" target="_blank" rel="noreferrer noopener">da Guaraldi, nel 2005</a>) antologizza Giorgio Bassani e Giovanni Guareschi, Filippo De Pisis, Sibilla Aleramo, Mario Luzi, Alfredo Panzini, Raffaello Baldini, Valerio Zurlini e Ippolito Nievo. <strong>C’è anche Pier Paolo Pasolini. Con una cartolina. Del 1930. Al padre. Dalla riviera di Riccione. “Forse sono le prime righe che possediamo di Pasolini. Certo non hanno alcun valore letterario, ma ci inteneriscono, chiedono quasi la nostra protezione, </strong>ci fanno immaginare il bambino Pier Paolo al mare con la madre, perso nei giochi di spiaggia, un po’ nostalgico della figura paterna”. “Carissimo babbo… conto i giorni che ci mancano per la partenza con le dita!&#8230; Arrivederci al mare! Desidero che venga questo momento per abbracciarti”. Carlo Alberto Pasolini morirà nel 1958, “passionale, sensuale e violento di carattere: era finito in Libia, senza un soldo; così aveva cominciato la carriera militare; da cui sarebbe poi stato deformato e represso fino al conformismo più definitivo”, ricorderà, adulto, PPP. Da Riccione, la moglie dettava lettere oblique: “…se ti sono proprio diventata così antipatica, come dimostri spesse volte, a causa della mia incapacità di trovare risorse contro il tuo disgusto”. Al mare si consumavano peripezie psichiche, plastiche crudeltà, esordi d’astio.</p>



<figure class="wp-block-image size-large"><img data-attachment-id="80848" data-permalink="http://www.pangea.news/pasolini-bambino-lettera/libro1-573/" data-orig-file="https://i1.wp.com/www.pangea.news/wp-content/uploads/2020/11/libro1.jpg?fit=456%2C768" data-orig-size="456,768" data-comments-opened="0" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="libro1" data-image-description="" data-medium-file="https://i1.wp.com/www.pangea.news/wp-content/uploads/2020/11/libro1.jpg?fit=178%2C300" data-large-file="https://i1.wp.com/www.pangea.news/wp-content/uploads/2020/11/libro1.jpg?fit=456%2C768" loading="lazy" width="456" height="768" src="https://i1.wp.com/www.pangea.news/wp-content/uploads/2020/11/libro1.jpg?resize=456%2C768" alt="" class="wp-image-80848" srcset="https://i1.wp.com/www.pangea.news/wp-content/uploads/2020/11/libro1.jpg?w=456 456w, https://i1.wp.com/www.pangea.news/wp-content/uploads/2020/11/libro1.jpg?resize=178%2C300 178w" sizes="(max-width: 456px) 100vw, 456px" data-recalc-dims="1" /></figure>



<p><strong>Sul ciglio dell’ultimo fiato, nel 1975, mentre monta <em>Salò</em>, termina <em>La Divina Mimesis</em> e si orienta alla morte, Pier Paolo Pasolini pubblica <em>La nuova gioventù</em>, con Einaudi. </strong>Ora il cerchio – l’anello o il cappio – è chiuso: Pasolini ripubblica <em>La meglio gioventù</em> come era uscito per Sansoni, nel 1954, il resoconto dell’alba poetica, la raccolta delle poesie friulane scritte dal 1941, meno che ventenne, al 1953. A questo mette altro, il sigillo. L’alba viene tumefatta di stimmate.</p>



<p><strong>L’ultima raccolta poetica di Pasolini è la prima: ricalcata e rifatta. Il canonizzatore Pier Vincenzo Mengaldo ne parla come di “tenebroso rifacimento”,</strong> dove “il lettore non può non scoprire la dolorosa pulsione masochistica a ferire la propria immagine giovanile, come di un pittore che s’induca a sfregiare i suoi antichi dipinti”. Come se un pittore di beatissime Madonne tornasse sul loro immacolato corpo stuprandole, storpiandole, passando dai modi del Beato Angelico a quelli di Francis Bacon.</p>



<p><strong>In realtà, più che lo scandalo (d’altronde, questo è Giovanni Giudici, “Pasolini è il poeta che dà ‘scandalo’, che vuole ‘dare scandalo’, perché senza ‘scandalo’ non si dà poesia”) oggi siamo rinvigoriti di meraviglia:</strong> ogni poeta, intuendo il proprio tramonto, profetizzando la morte, vorrebbe ritornare nell’utero della propria opera, scassandola, scassinandola. L’ultimo gesto poetico di Pasolini è in friulano, è la poesia <em>Saluto e augurio</em>, testamentaria, congedo dal linguaggio proprio – non natio, connaturato, ma della stirpe e del mito – e perciò dalla patria, dalla Storia, dalla vita: “A è quasi sigùr che chista/ a è la me ultima poesia par furlàn”. Il testo, prima di deporsi in volume, esce sull’“Almanacco dello Specchio”, nel marzo del 1975. Ha dei passaggi di tenera bellezza (che calchiamo nella traduzione italiana): “Tu difendi, conserva, prega:/ ma ama i poveri: ama la loro diversità./ Ama la loro voglia di vivere soli/ nel loro mondo, tra prati e palazzi// dove non arrivi la parola/ del nostro mondo; ama il confine/ che hanno segnato tra noi e loro;/ ama il loro dialetto inventato ogni mattina// per non farsi capire”. Pare un ritratto di Pasolini con l’autoscatto, il programma estetico e dunque esistenziale. Pasolini povero al mondo, che percorre l’esilio, mordendo il fango, odorando la stella.</p>



<figure class="wp-block-image size-large"><img data-attachment-id="80849" data-permalink="http://www.pangea.news/pasolini-bambino-lettera/libro2-670/" data-orig-file="https://i1.wp.com/www.pangea.news/wp-content/uploads/2020/11/libro2.jpg?fit=400%2C540" data-orig-size="400,540" data-comments-opened="0" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="libro2" data-image-description="" data-medium-file="https://i1.wp.com/www.pangea.news/wp-content/uploads/2020/11/libro2.jpg?fit=222%2C300" data-large-file="https://i1.wp.com/www.pangea.news/wp-content/uploads/2020/11/libro2.jpg?fit=400%2C540" loading="lazy" width="400" height="540" src="https://i1.wp.com/www.pangea.news/wp-content/uploads/2020/11/libro2.jpg?resize=400%2C540" alt="" class="wp-image-80849" srcset="https://i1.wp.com/www.pangea.news/wp-content/uploads/2020/11/libro2.jpg?w=400 400w, https://i1.wp.com/www.pangea.news/wp-content/uploads/2020/11/libro2.jpg?resize=222%2C300 222w" sizes="(max-width: 400px) 100vw, 400px" data-recalc-dims="1" /></figure>



<p><strong>Due parole ne bloccano l’atto: <em>cunfìn</em>, confine, e poi <em>diversitàt</em>, diversità. Di Pasolini, scrittore sconfinato, in effetti, sappiamo tutto, troppo, ne abbiamo scartavetrato la vita, già nudo lo abbiamo dissezionato, organizzando un ‘mostro’. Dimenticando le origini. </strong>Nato a Bologna, celebrato a Roma, Pasolini scopre la poesia in Friuli, a Casarsa della Delizia, la terra materna, dove nasce, appunto, poeta. E la poesia, per Pasolini, parla già una lingua ‘diversa’ e della magnetica diversità, si esprime in friulano, esercitando versi edenici, liquidi (la <em>Dedica</em> è alla “Fontana d’acqua del mio paese”, <em>Fontana di rustic amòur</em>), tesi tra Pascoli e Rimbaud, assoluti. In effetti, lo scopo di Pasolini, che nel 1945 fonda, a 23 anni, l’“Academiuta de lengua furlana”, con tanto di rivista fraterna (“Stroligut”) e dichiarazione d’intenti letterari (<strong>“Il Friuli si unisce, con la sua sterile storia, e il suo innocente, trepido desiderio di poesia, alla Provenza, alla Catalogna, ai Grigioni, alla Rumenia, e a tutte le Piccole Patrie di lingua romanza”</strong>), era quello di creare “una specie di linguaggio assoluto, inesistente in natura” (così nella <em>Nota</em> a <em>La meglio gioventù</em>). Da una parte Pasolini agisce come un nuovo ‘trovatore’, dall’altra esplicita una furia linguistica onnivora, joyciana, che tende all’“epoca inconsumata della coscienza” a “cose e fatti di una verginità sicura” (“Stroligut”, aprile 1946), una lingua propria, appropriata, privata, capace perfino di annientare l’italiano (“le versioni in italiano a piè di pagina”, ci spiega PPP, non sono sterili calchi ma “parte integrante del testo: stese con cura e quasi, idealmente, contemporaneamente al friulano”).</p>



<p><strong>Il precoce esito, delicatissimo, di questa catabasi linguistica sono le <em>Poesie a Casarsa</em>, stampate in privato a Bologna, nel 1942, presso la Libreria Antiquaria Mario Landi, riconosciute immediatamente da Gianfranco Contini, che scrive sul “Corriere del Ticino” nel 1943, un articolo che ne benedice il genio (“in questo fascicoletto si scorgerà la prima accensione della letteratura dialettale all’aura della poesia d’oggi”) </strong>e poi, tra l’altro, su “L’Approdo”, nel 1954 (<em>Dialetto e poesie in Italia</em>): “Ciò che fa di lui un autentico félibre, come in Provenza o in Catalogna [&#8230;] è che attorno a una linea melodica e concettuale carica ma semplice [&#8230;] l’autore inventa una nuova fisicità verbale, una materia di poesia nel senso più letterale e artigianale”. A quella latitudine cronologica, comunque, Pasolini ha già compiuto il suo titanico atto intellettuale, la composizione, per l’editore Guanda, dell’antologia sulla <em>Poesia dialettale del Novecento</em> (1952). Prima di lui, il nulla o quasi, reperti folcloristici, raccolte più utili all’antropologia che alla letteratura. Nell’introduzione oceanica, che intende giustificare i dialetti come lingua ‘patria’ per davvero e non sibilo sinistro, carnevalesco, buono per la fiera e oppresso dall’educazione scolastica, PPP ci dice due cose (parlando di sé in terza persona, augusteo).</p>



<p><strong>Primo: che il friulano era “una lingua non sua, ma materna, non sua, ma parlata da coloro che egli amava con dolcezza e violenza, torbidamente e candidamente”.</strong> Quindi: il friulano è frullato di linguaggio, invenzione alchemica. Secondo: che il friulano versificato dai ‘suoi’, i “félibri casarsesi”, non ha alcun legame “con le forme per definizione dialettali: il loro <em>apprentissage</em> poetico si compie tutto al di fuori del dialetto”. Al di là di “una educazione sentimentale condizionata quasi morbosamente dall’amore-nostalgia per il loro dialetto e la loro terra” ci si è educati alla corte di Pascoli, di Mallarmé, dei provenzali, di Machado, di Joyce (che muore appena Pasolini comincia a dar versi). Pasolini, poi, farà esplodere altri linguaggi, pressoché tutta la gamma della comunicazione, dal saggio al romanzo, dalla poesia al cinema, diventando avanguardia a sé, senza scuole né scolari. Bagliori di quella ferocia friulana si leggono sul rasoio di alcuni estratti autobiografici.</p>



<figure class="wp-block-image size-large"><img data-attachment-id="80850" data-permalink="http://www.pangea.news/pasolini-bambino-lettera/cesare-padovani-lavoce-19-x14/" data-orig-file="https://i2.wp.com/www.pangea.news/wp-content/uploads/2020/11/Cesare-Padovani-LaVoce-19.X14.jpg?fit=1400%2C2036" data-orig-size="1400,2036" data-comments-opened="0" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="Cesare-Padovani-LaVoce-19.X14" data-image-description="" data-medium-file="https://i2.wp.com/www.pangea.news/wp-content/uploads/2020/11/Cesare-Padovani-LaVoce-19.X14.jpg?fit=206%2C300" data-large-file="https://i2.wp.com/www.pangea.news/wp-content/uploads/2020/11/Cesare-Padovani-LaVoce-19.X14.jpg?fit=704%2C1024" loading="lazy" width="704" height="1024" src="https://i2.wp.com/www.pangea.news/wp-content/uploads/2020/11/Cesare-Padovani-LaVoce-19.X14.jpg?resize=704%2C1024" alt="" class="wp-image-80850" srcset="https://i2.wp.com/www.pangea.news/wp-content/uploads/2020/11/Cesare-Padovani-LaVoce-19.X14.jpg?resize=704%2C1024 704w, https://i2.wp.com/www.pangea.news/wp-content/uploads/2020/11/Cesare-Padovani-LaVoce-19.X14.jpg?resize=206%2C300 206w, https://i2.wp.com/www.pangea.news/wp-content/uploads/2020/11/Cesare-Padovani-LaVoce-19.X14.jpg?resize=768%2C1117 768w, https://i2.wp.com/www.pangea.news/wp-content/uploads/2020/11/Cesare-Padovani-LaVoce-19.X14.jpg?resize=1056%2C1536 1056w, https://i2.wp.com/www.pangea.news/wp-content/uploads/2020/11/Cesare-Padovani-LaVoce-19.X14.jpg?w=1400 1400w" sizes="(max-width: 704px) 100vw, 704px" data-recalc-dims="1" /></figure>



<p><strong>Nel 1953 Pasolini scopre un giovanissimo lirico. <a href="http://www.pangea.news/non-ce-niente-di-peggio-di-diventare-subito-merce-le-lettere-di-pier-paolo-pasolini-al-giovane-paraplegico/" target="_blank" rel="noreferrer noopener">Ha sedici anni, viene dalla provincia di Verona, si chiama Cesare Padovani,</a> scrive in dialetto veneto ed è un handicappato. Pasolini lo legge su “Oggi”, è a Roma, gli scrive, “sconosciuto e irrichiesto”, impulsivamente.</strong> “Non c’è niente di peggio di divenire subito ‘merce’. Se tu dipingi e scrivi poesie sul serio, per una ragione profonda e non solo per consolarti delle tue disavventure fisiche (o magari, come dicono, per ragioni terapeutiche…), sii geloso di quello che fai, abbine un assoluto pudore”. Poi instaura una fratellanza, “devi sapere che anche io a diciotto anni ho cominciato a scrivere dei versi in dialetto (friulano)”, sancisce un contatto-contratto tra diversità (“la mia malattia non era fisica né nervosa, ma psicologica”), invia al giovane Padovani la raccolta in versi <em>Tal còur di un frut</em>, pubblicata quell’anno, con una dedica cannibale (“A Cesarino Padovani come a un antico me stesso miracolosamente nuovo”), si designa, da diverso a diverso, in contrariata innaturalità, maestro. In altre lettere Pasolini disciplina i versi in dialetto di Padovani (“c’è implicitamente, dietro le tue parole, l’opinione errata che il dialetto debba servire a trasporti affettivi convenzionali e senza mordente”), gli indica gli studi da percorrere (“ti consiglio senz’altro il Ginnasio e il Liceo: le difficoltà le supererai”) e ne battezza il destino intellettuale (“credo di capire che in te prevarrà la vocazione critica su quella poetica”). Poi si scorda di lui, e della malia del friulano. Vi torna, appunto, prefigurando la fine, alla fine, come una stanza ancora virginea nello squallore della Storia, come una definitiva malinconia, tra la pugnalata e la salvezza. (d.b.)</p>



<p><em>*In copertina: ritratto di Pier Paolo Pasolini realizzato da Sandro Becchetti <a href="http://www.instart.info/pasolini_becchetti/" target="_blank" rel="noreferrer noopener">(la fotografia è tratta da qui)</a></em></p>
<p>L'articolo <a rel="nofollow" href="http://www.pangea.news/pasolini-bambino-lettera/">“Dove non arrivi la parola del nostro mondo”. Pier Paolo Pasolini: nel giorno della morte parliamo di lui bambino, ragazzo</a> proviene da <a rel="nofollow" href="http://www.pangea.news">Pangea</a>.</p>