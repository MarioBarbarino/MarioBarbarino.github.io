---
title: Denti di drago
image: MICORRIZE.jpg
created_at: 2020-09-22 07:50:52.000000000 Z
author: Micorrize
layout: post
category: micorrize
tags: micorrize
original_link: https://www.micorrizelitlab.it/2020/09/22/denti-di-drago/?utm_source=rss&utm_medium=rss&utm_campaign=denti-di-drago
---

<a href='https://www.micorrizelitlab.it/2020/09/22/denti-di-drago/?utm_source=rss&utm_medium=rss&utm_campaign=denti-di-drago' target='_blank' > Leggi su Micorrize</a>
<p style="text-align: justify;" align="justify"><span style="font-family: Kodchasan;"><span style="font-size: medium;">I bambini scesero le scale, marciando in fila unica, ognuno con un barattolo.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Isa aveva insistito per avere il permesso di stare nel giardino sul retro: era considerato imprudente, dallʼIstituto: gli animali selvatici superavano spesso la recinzione. Aveva strappato un compromesso annullabile al primo segnale di pericolo. A differenza degli altri adulti, però, lei si sentiva al sicuro più lì che in aula.</span></span><span id="more-90"></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Aprì la porta dellʼedificio e condusse gli alunni sotto la pergola. Quel punto panoramico dominava la valle sottostante. Il centro abitato più vicino era a diversi chilometri, al di là del bosco di aceri.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Ordinò di posare gli esperimenti sulla panca, poi fece compilare la prima pagina del quaderno delle osservazioni.</span></span></p>
<p style="text-align: justify;"><span style="font-size: 14pt;"><span style="font-family: Kodchasan;"><i>Giorno 1 ‒ Esperimento: la germinazione (o “dal seme alla pianta”).<br />
</i></span><span style="font-family: Kodchasan;"><i>Occorrente: 1) barattolo di vetro; 2) acqua; 3) garza; 4) fagioli.<br />
</i></span><span style="font-family: Kodchasan;"><i>Procedimento: 1) versiamo lʼacqua nel barattolo; 2) copriamo il barattolo con la garza; 3) posiamo i fagioli sopra la garza.</i></span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Giulio consumò la pausa oltre il recinto.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Al suo ritorno vide i dieci barattoli schierati sotto la pergola: Anna, Loris, Flavia, Giorgio, Sara, Emanuele, Alex, Vincenzo, Massimo e Daria. Quel luogo garantiva una buona esposizione al sole e un riparo da vento e pioggia. Ma sarebbero diventati facili prede degli animali notturni.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Prima di fare il giardiniere, Giulio era stato un assicuratore. Minimizzare i rischi in tempo di crisi aveva tolto il sonno a molte persone, e la sua espressione rassicurante era stata un efficace biglietto da visita. Anche se aveva perso il lavoro, “salvaguardare” e “garantire” erano i valori che aveva scelto.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Costruì una bacheca per i barattoli e lʼappese in alto, là dove nessuna zampa sarebbe arrivata ad abbrancarli. Per lo stesso motivo pensò di nasconderci anche il sacchetto che teneva al collo.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Intanto una sagoma apparve dietro a una finestra al secondo piano. Giulio ricordò di prestare attenzione a ciò che muoveva, gli avevano raccomandato che alcuni processi non andavano disturbati. Lasciò i barattoli sulla panca e tenne il sacchetto sotto la camicia.</span></span></p>
<p style="text-align: justify;" align="justify"><span style="font-family: Kodchasan; font-size: 14pt;"><i>Giorno 2 ‒ Oggi abbiamo bagnato i semi (si dice “imbibire”) e abbiamo visto che cominciano a gonfiarsi.</i></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Isa camminava in fondo alla fila mentre un bambino raccontava di una mucca e un drago. Arrivati alla pergola si zittì e indicò un oggetto in alto.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Era una bacheca, dipinta di un azzurro omogeneo e brillante. Una lastra trasparente e forata copriva le dieci celle. Sotto ognuna si leggeva il nome del proprietario del barattolo.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Isa capì che era opera del giardiniere. Chi gli aveva chiesto di appendere una bacheca sotto la sua pergola?</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Lasciò le piantine sulla panca e si calmò ascoltando la storia dellʼuccisione del drago e del sacrificio della mucca.</span></span></p>
<p style="text-align: justify;" align="justify"><span style="font-family: Kodchasan; font-size: 14pt;"><i>Giorno 3 ‒ Stamattina sono germogliati tre semi, IL MIO NO. [Tre pallini neri, sette bianchi.]</i></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Isa aveva undici anni quando morì suo padre. Si alzò da tavola per prendere il cavatappi e finì disteso davanti alla madia. Per sempre.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Per lei era stato vittima dei demoni dei cassetti, quelli che si formavano tra le palline di canfora e sbucavano allʼimprovviso dai sacchetti color écru. Le avevano insegnato che per scampare agli spiriti maligni doveva aprire i cassetti con cautela e richiuderli bene.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">La fobia di Isa peggiorò con il trasloco. Quando era sola, tra le forme composte e gli spigoli dellʼappartamento, il panico la assaliva. Spostava sedie e tavoli per farsi spazio, poi li metteva a posto e ricominciava. I vicini si lamentarono dei rumori e fu costretta a smettere. Inquieta, scrutava le superfici e sigillava le fessure con il nastro adesivo. Quando si sentiva minacciata, scrostava il legno. Il medico che la visitò fece traboccare i medicinali da una cassettiera. Isa fuggì dallo studio. Iniziò a uscire di casa di nascosto, a seguire i percorsi tracciati dallʼevitamento: qui no, lì no, lì forse. Sua madre le vietò le fughe e Isa passò la primavera sul terrazzo condominiale, avvolta in un plaid, localizzata dal GPS dello smartwatch. Finita la scuola partì per lʼIstituto: la sua domanda per studiare botanica era stata accettata. Stupita di essere stata scelta e che sua madre non la ostacolasse, pensava che la posizione isolata e la struttura austera e senza fronzoli dellʼIstituto potessero domare il suo malessere. Sbagliava, le geometrie variabili dei mobili la braccarono sin da subito. Letti, armadi e scrivanie; poi banchi, sedie e casellari. Cambiava la disposizione dellʼarredamento, una volta addirittura disse ai bambini che era un gioco, e così passarono lʼora a spostare tavoli da un lato allʼaltro della classe. Chiese di stare in giardino: le offrirono una busta di semi e la responsabilità di condurre un laboratorio con i bambini del campo estivo.</span></span></p>
<p style="text-align: justify;" align="justify"><span style="font-size: 14pt;"><span style="font-family: Kodchasan;"><i>Giorno 4 ‒ Oggi sono germogliati sette semi, IL MIO ANCORA NO. [Sette pallini neri, tre bianchi.]<br />
</i></span><span style="font-family: Kodchasan;"><i>Giorno 5 ‒ Tutti i semi sono germogliati TRANNE IL MIO! [Nove pallini neri, uno bianco.]</i></span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Isa trovò Alex sotto la pergola con il giardiniere. Gli altri bambini avevano insinuato che i semi nel suo barattolo fossero finti, così era corso a verificare.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Quelli che ho piantato, di che specie sono?»</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Sono fagioli. Devono aver mischiato, per errore, due tipi diversi. A te sarà capitato quello che cresce dopo».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Se fossero denti di drago?»</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Sboccerebbero fiamme più alte di te».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Il giardiniere avanzò di un passo e lei abbassò i toni.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Ciao, io sono Isa».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Quando diceva quella frase le porgevano la mano o le toccavano una spalla. Incrociare le braccia scoraggiava il contatto e così lo fece anche quella volta. Lui camminò oltre e si allontanò.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Lei si domandò se lʼavesse ignorata di proposito. Lʼombra alla finestra sorvegliava.</span></span></p>
<p style="text-align: justify;" align="justify"><span style="font-family: Kodchasan; font-size: 14pt;"><i>Giorno 6 ‒ È GERMOGLIATO IL MIO! [Dieci pallini neri, di cui uno più grande.]</i></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Giulio misurò la distanza tra lʼuscita dellʼIstituto e la panca.</span></span></p>
<p style="text-align: justify;" align="justify"><span style="font-family: Kodchasan;"><a name="__DdeLink__185_1382518403"></a> <span style="font-size: medium;">Voleva realizzare un camminamento nel prato, per impedire ai bambini di calpestare lʼerba intorno alla pergola, già secca in più punti.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">In magazzino aveva trovato delle assi di legno dʼacero avvolte nella plastica. Lʼacqua piovana si era infiltrata nella copertura, dovette scartare diversi pezzi.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Lʼombra al secondo piano si astenne dallʼintervenire. Unʼaltra ombra, al piano di sotto, appariva e scompariva dal giorno in cui Alex era sceso a chiedere spiegazioni.</span></span></p>
<p style="text-align: justify;" align="justify"><span style="font-family: Kodchasan; font-size: 14pt;"><i>Giorno 7 ‒ Abbiamo osservato che sono spuntate le foglie a tutte le piantine.</i></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Il giorno dopo il temporale Alex perse il quaderno. Lo ritrovò sulla panca, accanto al barattolo con il suo nome. Saltò su unʼasse di legno nellʼerba e ringraziò Giulio, che stava tornando dalla pausa. Isa proseguì guardandosi le punte delle scarpe.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Il giardiniere si sistemò la camicia e il bambino spiccò un salto sulla seconda asse. Il primo scivolò sul fango e colpì i piedi di Isa.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Ahi!»</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Dolorante, si aspettava che Giulio le porgesse una mano. Invece raccolse il legno e storse il naso riconoscendo il mucido, lʼodore della terra dopo l’acquazzone.</span></span></p>
<p style="text-align: justify;" align="justify"><span style="font-family: Kodchasan; font-size: 14pt;"><i>Giorno</i> 8<i> ‒ Questa mattina abbiamo visto che alla mia piantina sono spuntate le prime radici. Cresce PIÙ VELOCE delle altre!</i></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Isa fissava i barattoli. Alcuni erano rovesciati, altri rotti. Cʼerano pozze dʼacqua nellʼerba e, a pochi metri dalla panca, la carcassa di una lepre.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Giulio rimase sulla soglia della pergola con le mani sui fianchi. Lei scambiò il barattolo di Sara con quello di Loris.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Era inevitabile. Le celle della bacheca, le hai fatte troppo strette per metterci le piantine. Quella di Alex è alta, andrebbe nella terra. Metterò a posto prima che se ne accorgano. Lo sapessero, mi impedirebbero di usare la pergola».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Giulio attese, poi puntò i pugni sulle anche.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Lei invertì anche i barattoli di Vincenzo e Massimo.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Sembra che stai aspettando che me ne vada per restare qui da solo. Perché?»</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Nel tentativo di sfuggire, lo sguardo di lui finì al secondo piano dellʼIstituto.</span></span></p>
<p style="text-align: justify;" align="justify"><span style="font-family: Kodchasan; font-size: 14pt;"><i>Giorno 9 ‒ Oggi abbiamo sospeso lʼesperimento.</i></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Giulio svuotò il barattolo di Alex. Isa sostituì lʼacqua con tre manciate di terriccio che lui aveva preso in magazzino. Il giardiniere ne tolse una e lei pigiò la restante con la punta dei polpastrelli.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«In un vaso piccolo non puoi mettere la terra che va in uno grande».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Sono poco pratica».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Si vede, stavi asfissiando le radici».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Il concetto, lo capisco lo stesso. Per anni ho dovuto vivere in un appartamento arredato con i mobili di una villa».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Spero te ne sia liberata».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Disposero nove piantine nella bacheca: Anna, Loris, Flavia, Giorgio, Sara, Emanuele, Vincenzo, Massimo e Daria, e posarono quella di Alex sopra le celle.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Giulio era soddisfatto che fossero popolate, passò la notte con il naso tra aromi di: vaniglia, pino, lavanda, cocco, limone e fragola.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Isa restò sveglia con le unghie sporche.</span></span></p>
<p style="text-align: justify;" align="justify"><span style="font-family: Kodchasan; font-size: 14pt;"><i>Giorno 10 ‒ Stamattina abbiamo ripreso lʼesperimento. LʼUNICA piantina nella terra è LA MIA!</i></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">La finestra restò deserta da mattina a sera. Isa scese e si fermò prima della prima asse.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Mi hanno ritirato il permesso».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Lo immaginavo. A me hanno chiesto se gli animali avevano davvero attaccato la pergola».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Se avessi negato ti avrebbero revocato i servizi sociali?»</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Giulio alzò la testa e lei riprese.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Ho sentito che stai scontando una pena. Spaccio di droga, ricettazione? Che hai combinato?»</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Ho ritoccato sei polizze assicurative».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Isa ficcò le mani nelle tasche.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Dunque, sei un imbroglione?»</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Lui alzò gli occhi verso la finestra del secondo piano.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Tu, non ho ancora capito che cosa hai fatto per essere sorvegliata».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Guarda che non mi sorvegliano».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Si affacciano quando esci, e rientrano dopo di te. Anche quando sei da sola. Il primo giorno, mi hanno detto di non infastidirti perché eri sotto osservazione».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Stai mentendo?»</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«No, sono sincero».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Ah, la tua sincerità. È per colpa di quella che mi hanno vietato di fare lezione fuori».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Loro devono tutelare i bambini, e io devo difendere la pergola».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Lei salì sulla prima asse, poi sulla seconda. Giulio si piazzò alla fine del camminamento. Lei avanzò fino a che gli fu davanti.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Fammi passare».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Il giardiniere rimase immobile.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Su, devo riportare in classe i barattoli».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Hanno già chiesto a me di farlo».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Isa iniziò a vedere a chiazze nere e gialle.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Spostati, dai. Ho bisogno di sedermi».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Torna dentro, allora».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Voglio sedermi sulla panca».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«No».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Lei lo spinse con entrambe le mani.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Fammi passare!»</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Giulio oppose resistenza e Isa si aggrappò alla sua camicia. Torse il cotone per assicurare la presa, poi lui la allontanò con una manata. Cadde a terra, davanti ai suoi piedi, tra unʼasse e lʼaltra.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Il giardiniere si scrollò la camicia e dal fondo ne uscì un sacchetto, legato a un cordoncino spezzato.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Guarda che hai fatto».</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Prima di alzarsi, lʼodore di un miscuglio stomachevole la fece voltare. Vide il giardiniere riannodare il cordoncino e scoprì da dove proveniva quella puzza: un sacchetto color écru.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Cosa ci tieni, lì dentro?»</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Giulio sbuffò e lei alzò il tono.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Me lo dici, cosa cazzo ci tieni?»</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">«Quello che ho seminato!»</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Lei si allungò verso la panca, il giardiniere la bloccò ancora un volta. Allora lo graffiò come aveva fatto con i mobili di sua madre. Lo artigliò una, due, tre volte, feroce come un animale. Appena sentì la pelle lacerarsi, lui gridò aiuto.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Lʼombra si affacciò al quarto assalto, quando le narici di Giulio erano già guastate dallʼodore ferroso del sangue.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Isa trascorse giorni senza passarsi le dita fra i capelli o riuscire a slacciarsi le scarpe. Si lavò con i palmi e mangiò dalle mani unite a conca. Le unghie si erano spezzate durante la lotta, come contro la madia di sua madre.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Era fuggita quando aveva sentito le sirene della polizia, lasciando Giulio a terra. Si era inoltrata nei boschi senza orologio e con il quaderno di Alex. Raggiunta la panca, lesse.</span></span></p>
<p style="text-align: justify;" align="justify"><span style="font-size: 14pt;"><span style="font-family: Kodchasan;"><i>Retro del quaderno ‒ Cadmo deve sacrificare agli dèi una mucca vicino a una fonte custodita da un drago. Il mostro stermina i compagni di Cadmo e lui lo uccide. Cadmo sacrifica la mucca. [Freccia verso il basso]<br />
</i></span><span style="font-family: Kodchasan;"><i>Cadmo semina i denti del drago e da ognuno spunta un soldato. (Sparto vuol dire “uomo seminato”.) [Freccia verso il basso]<br />
</i></span><span style="font-family: Kodchasan;"><i>Gli Sparti combattono tra di loro e solo cinque non muoiono. Costruiscono Tebe e Cadmo diventa il re della città.</i></span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Quella storia le ronzò nelle orecchie a lungo, mentre, ripresa la fuga, si aggirava fra gli aceri in cerca di un nascondiglio. La intervallava con il pensiero della pergola, che temeva fosse stata attaccata una seconda volta o, peggio, occupata da Giulio. Trovato riparo, col fiatone e le dita arrossate, strappò le pagine sulla semina dei fagioli e scrisse.</span></span></p>
<p style="text-align: justify;" align="justify"><span style="font-family: Kodchasan; font-size: 14pt;"><i>Giorno 1 ‒ La pergola ha preso fuoco in fretta, lʼerba pure, una colonna di fumo si è alzata verso lʼIstituto. Le nove piantine erano rinsecchite e cʼera il sacchetto color écru sopra la bacheca. Era al posto della piantina di Alex, che è sparita. Dentro al sacchetto cʼerano sei alberelli colorati con la scritta: vaniglia, pino, lavanda, cocco, limone e fragola. Li ho portati via e sotterrati nel bosco, allʼombra di un acero.</i></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Infilò il quaderno sotto la testa, fra la nuca e le radici. Fantasticò su un regno senza demoni in agguato, sicura della riuscita del nuovo esperimento.</span></span></p>
<p style="text-align: justify;" align="justify"><span style="font-family: Kodchasan;"><span style="font-size: medium;">Stavolta lʼaveva deciso lei, che cosa seminare.</span></span></p>
<p><a class="a2a_button_facebook" href="https://www.addtoany.com/add_to/facebook?linkurl=https%3A%2F%2Fwww.micorrizelitlab.it%2F2020%2F09%2F22%2Fdenti-di-drago%2F&amp;linkname=Denti%20di%20drago" title="Facebook" rel="nofollow noopener" target="_blank"></a><a class="a2a_button_twitter" href="https://www.addtoany.com/add_to/twitter?linkurl=https%3A%2F%2Fwww.micorrizelitlab.it%2F2020%2F09%2F22%2Fdenti-di-drago%2F&amp;linkname=Denti%20di%20drago" title="Twitter" rel="nofollow noopener" target="_blank"></a><a class="a2a_button_email" href="https://www.addtoany.com/add_to/email?linkurl=https%3A%2F%2Fwww.micorrizelitlab.it%2F2020%2F09%2F22%2Fdenti-di-drago%2F&amp;linkname=Denti%20di%20drago" title="Email" rel="nofollow noopener" target="_blank"></a><a class="a2a_dd addtoany_share_save addtoany_share" href="https://www.addtoany.com/share#url=https%3A%2F%2Fwww.micorrizelitlab.it%2F2020%2F09%2F22%2Fdenti-di-drago%2F&#038;title=Denti%20di%20drago" data-a2a-url="https://www.micorrizelitlab.it/2020/09/22/denti-di-drago/" data-a2a-title="Denti di drago"></a></p><p>L'articolo <a rel="nofollow" href="https://www.micorrizelitlab.it/2020/09/22/denti-di-drago/">Denti di drago</a> proviene da <a rel="nofollow" href="https://www.micorrizelitlab.it">micorrize</a>.</p>