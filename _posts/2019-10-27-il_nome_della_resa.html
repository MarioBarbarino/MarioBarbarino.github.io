---
title: Il nome della resa
image: INUTILE.jpg
created_at: 2019-10-27 11:04:47.000000000 Z
author: Inutile
layout: post
category: INUTILE
tags: INUTILE
original_link: http://rivista.inutile.eu/2019/10/il-nome-della-resa/
---

<a href='http://rivista.inutile.eu/2019/10/il-nome-della-resa/' target='_blank' > Leggi su Il nome della resa</a>
<p>Maschio Bianco Italiano<br />
Radici giudaico-cristiane<br />
Ogni giorno, un residente si sveglia<br />
E sa che dovrà<br />
Odiare più forte<br />
Sognare più forte<br />
Votare più forte.<br />
Il residente è sintassi d’interessi<br />
Sogna un cancello, che in principio era verbo.<br />
Sogna una marcia, che in ultimo è aggettivo.<br />
Il residente è complemento oggetto, soggetto al suo vuoto, soggetto al suo voto.<br />
Sogna il residente, che il vuoto fuori sia quello dentro<br />
Il buon degrado, suo malgrado.<br />
Il vuoto che vuole: diritto di suole.<br />
La lingua italiana batte dove il perdente duole<br />
Percuote ciò che vuole<br />
E più non dimandare.<br />
Sogna il tragitto perfetto<br />
Verso la pattumiera, la raccolta dei rifiuti e dei rifiutati<br />
Il palese pulito.<br />
Difendere e dipendere<br />
Sognare le distanze.<br />
Una nazione che non sia alienazione, inazione.<br />
Possiamo oggi dire al residente che la patria è perduta<br />
Che il nostro popolo è morto a Genova<br />
Al residente ricordiamo di scegliersi bene la parte<br />
Capire<br />
Il limite tra cosa offende e cosa coraggio infonde<br />
Il limite tra chi è più italiano tra i Marò e Giulio Regeni.<br />
Scegliersi una sorte che possa dire compagna<br />
Che la vita si sconta lottando.</p>
<p>Ascolta <a href="https://inutile.eu/wp-content/poesia/il_nome_della_resa.mp3" target="_blank" rel="noopener noreferrer">Il nome della resa</a> letta dall’autrice</p>