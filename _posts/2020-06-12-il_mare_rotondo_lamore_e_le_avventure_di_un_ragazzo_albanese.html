---
title: "“Il mare è rotondo”: l’amore e le avventure di un ragazzo albanese"
image: IL_RIFUGIO_DELL’IRCOCERVO.jpg
created_at: 2020-06-12 06:00:06.000000000 Z
author: Il Rifugio dell’Ircocervo
layout: post
category: IL RIFUGIO DELL’IRCOCERVO
tags: IL RIFUGIO DELL’IRCOCERVO
original_link: https://ilrifugiodellircocervo.com/2020/06/12/il-mare-e-rotondo-lamore-e-le-avventure-di-un-ragazzo-albanese/
---

<a href='https://ilrifugiodellircocervo.com/2020/06/12/il-mare-e-rotondo-lamore-e-le-avventure-di-un-ragazzo-albanese/' target='_blank' > Leggi su “Il mare è rotondo”: l’amore e le avventure di un ragazzo albanese</a>
<p style="text-align:center;"><em><strong>Il mare è rotondo, </strong></em><strong>Elvis Malaj</strong><br />
<strong>(Rizzoli, 2020)</strong></p>
<p><img loading="lazy" data-attachment-id="14807" data-permalink="https://ilrifugiodellircocervo.com/2020/06/12/il-mare-e-rotondo-lamore-e-le-avventure-di-un-ragazzo-albanese/4677975-9788817146395-285x424/" data-orig-file="https://ilrifugiodellircocervo.files.wordpress.com/2020/06/4677975-9788817146395-285x424-1.png" data-orig-size="285,424" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="4677975-9788817146395-285&#215;424" data-image-description="" data-medium-file="https://ilrifugiodellircocervo.files.wordpress.com/2020/06/4677975-9788817146395-285x424-1.png?w=202" data-large-file="https://ilrifugiodellircocervo.files.wordpress.com/2020/06/4677975-9788817146395-285x424-1.png?w=285" class="wp-image-14807 alignleft" src="https://ilrifugiodellircocervo.files.wordpress.com/2020/06/4677975-9788817146395-285x424-1.png" alt="4677975-9788817146395-285x424" width="178" height="265" srcset="https://ilrifugiodellircocervo.files.wordpress.com/2020/06/4677975-9788817146395-285x424-1.png?w=178&amp;h=265 178w, https://ilrifugiodellircocervo.files.wordpress.com/2020/06/4677975-9788817146395-285x424-1.png?w=101&amp;h=150 101w, https://ilrifugiodellircocervo.files.wordpress.com/2020/06/4677975-9788817146395-285x424-1.png 285w" sizes="(max-width: 178px) 100vw, 178px" /></p>
<p style="text-align:justify;">La prima volta che vediamo Ujkan è su un gommone, vicino alla costa italiana: tra poco scenderà e cominceranno duecento pagine di un romanzo sull’immigrazione, sulla difficoltà di integrarsi, sui prevedibili ostacoli che ognuno incontra quando è costretto ad andarsene di casa e a ricominciare da qualche altra parte. Ujkan è immobile, guarda il mare; tutti gli altri si sono già tuffati.<strong> Scendi, gli dice lo scafista, ma Ujkan non scende.</strong> Se ne sta immobile mentre la sua storia lo aspetta a pochi passi.</p>
<p style="text-align:justify;"><span id="more-14806"></span></p>
<p style="text-align:justify;">E alla fine: non scende. Il nastro si riavvolge. Ujkan torna in Albania. Scopriamo che non è la prima volta che è partito alla volta dell’Italia per poi rinunciare all’ultimo. <strong>E allora, ci diciamo attraversando le prime cinque o sei pagine, può darsi che non si tratti di un qualsiasi romanzo sull&#8217;immigrazione, ma di qualcosa di un po’ più sofisticato.</strong> Un romanzo intimo, sull’inquietudine di un giovane che non sa costruire il suo futuro o forse non vuole costruirlo; che ha una strada, non è granché ma ce l’ha, e tuttavia preferisce rimanere fermo.</p>
<p style="text-align:justify;">Continuiamo la lettura e ci rendiamo conto che l’inquietudine c’è, senza dubbio, ma rimane sotterranea, un calore appena intuibile sotto una superficie di sabbia. È qualcos’altro a prevalere. Più che strillarci le verità umane che contiene, il romanzo ci sta facendo chiacchierare: a bassa voce, amabilmente, con un sorriso ironico. <strong>È un cazzeggio spensierato, freschissimo, che ti fa sentire proprio contento di trovarti questo libro tra le mani, anche se forse ti aspettavi altro.</strong> Sei in mezzo ad albanesi in giacca e cravatta che guidano macchine scassate, ragazze bellissime che ti puntano la pistola alla testa, adolescenti esaltati che progettano rapimenti e fughe d’amore: e tutto sommato questa compagnia ti piace.</p>
<p style="text-align:justify;">E allora eccola, la storia: un ragazzo inquieto si innamora di una ragazza che è più sfrontata, più esperta, più astuta, più inquieta di lui. È una storia d’amore come tante, senza particolari sorprese – una storia semplice e pulita, ma non è questo il punto. <strong>Il bello sta nel tono: nell’atmosfera picaresca, nell’aria da meravigliosi sfigati che circonda i personaggi, nei guai che Ujkan deve passare per avere la sua ragazza.</strong> Il bello sta nei movimenti di macchina, in quegli slittamenti di punto di vista realizzati talmente bene che quasi non ce ne rendiamo conto e che ci permettono di vedere intorno a Ujkan una foresta di fuochi d’artificio, un’esplosione di vita. C’è un sacco di roba, qui dentro: e il fatto che sia così magistralmente contenuta in sole duecento pagine è qualcosa che non può non sorprendere.</p>
<p style="text-align:justify;"><strong>Leggendo il romanzo di Elvis Malaj ho pensato questo, che c’era un sacco di sapienza artigianale, ma di quella timida, celata, che non è neanche detto che tutti se ne accorgano.</strong> Ma c’è. Lo dico perché spesso i ragazzi della mia età – i nati, diciamo, dopo il ’90: e mi riferisco a quelli che vogliono diventare scrittori – fanno esattamente il contrario: si convincono di avere grandi capacità (solo <em>io</em> scrivo <em>bene</em>, gli altri fanno quello che possono) e questo fraintendimento li fa sentire in dovere di sbattere in faccia al mondo il proprio talento – a quel mondo crudele che non li capisce e non li apprezza. Il risultato di solito sono romanzi che nella migliore delle ipotesi sono complicati e nella peggiore sono senza né capo né coda, senza un valore oggettivo se non quello che rimane chiuso nella testa di chi li ha scritti.</p>
<p style="text-align:justify;"><strong>Invece Malaj</strong> – che magari poi nella vita è un vanesio, antipatico e pieno di sé: chi lo sa – <strong>dimostra la maturità di partire dal basso, di scrivere con le due o tre cose che ha, senza fare troppe complicazioni, eppure mantenendo un alto grado di letterarietà.</strong> Dimostra la competenza artigianale di tirare fuori duecento pagine che si leggono d’un fiato: perché se un romanzo è facile da leggere, vuol dire che l’autore ci ha sbattuto la testa sopra; ci ha messo dentro tutta l’energia, l’ironia, la gioia di scrivere e poi ha ripulito, rifinito, riscritto per mesi (anni?), per chissà quante volte.</p>
<p style="text-align:justify;">Se devo mapparlo tra le mie letture posso dire che questo libro mi ha ricordato le atmosfere di Pennac e la sottigliezza di Salinger. <strong>Mi ha fatto pensare un po’ a </strong><strong><em>Grandi speranze</em></strong><strong> e a </strong><strong><em>La vita davanti a sé</em></strong><strong>. Alla letteratura che non ha l’ansia di sembrare sofisticata.</strong> Penso che Malaj possa diventare uno degli scrittori più interessanti della mia generazione – a dire il vero penso anche un’altra cosa, e cioè che possa scrivere libri che <em>vendono</em> – ma siccome sono certo che se leggesse queste cose mi prenderebbe per il culo e si gratterebbe pensando che gliel&#8217;ho gufata, mi fermo qui. Non c’è molto da dire, se non che<em> Il mare è rotondo</em> è un libro niente male e che me lo sono letto tutto.</p>
<p style="text-align:justify;">Pierpaolo Moscatello</p>