---
title: Buone notizie
image: INUTILE.jpg
created_at: 2020-04-12 09:30:46.000000000 Z
author: Inutile
layout: post
category: INUTILE
tags: INUTILE
original_link: http://rivista.inutile.eu/2020/04/buone-notizie/
---

<a href='http://rivista.inutile.eu/2020/04/buone-notizie/' target='_blank' > Leggi su Buone notizie</a>
<p>Oggi la fine del mondo è più vicina,<br />
come ogni giorno,<br />
sempre un po’ di più.</p>
<p>Bisognerebbe dirlo<br />
nelle scuole:<br />
“Bambini,<br />
un giorno il mondo finirà,<br />
resteremo come<br />
cattedrali di carne<br />
ancorate al suolo<br />
e il tempo non ci sarà più.<br />
Quindi oggi uscite pure prima<br />
e non fate i compiti,<br />
preparatevi alla fine,<br />
spensieratevi.”</p>
<p>E tu mi guardi male,<br />
il mondo non finirà secondo te,<br />
non durante la nostra vita,<br />
almeno.</p>
<p>Ma a cosa ti serve<br />
questa tua vita,<br />
così necessaria quando manca<br />
e che poi, quando c’è,<br />
lasci appassire in un angolo<br />
mentre ascolti<br />
chi sembra abbia tante cose<br />
da dirti,<br />
da darti,<br />
ma vuole solo arrogante il tuo tempo<br />
e tu arrogata il tempo<br />
gli dai?</p>
<p>È oltre il tempo<br />
il tempo che ci rimane,<br />
nelle dimenticanze,<br />
nelle cose lontane.</p>
<p>Resta così poco<br />
che la fine del mondo<br />
è la notizia più bella<br />
di quest’ultima vita.</p>
<p><em>Ascolta <a href="https://inutile.eu/wp-content/poesia/buone_notizie.mp3">Buone notizie</a> letta dall&#8217;autore</em></p>