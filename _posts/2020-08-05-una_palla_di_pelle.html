---
title: Una palla di pelle
image: IL_FUCO.jpg
created_at: 2020-08-05 10:17:35.000000000 Z
author: Il Fuco
layout: post
category: il-fuco
tags: il-fuco
original_link: https://ilfucorivista.wordpress.com/2020/08/05/una-palla-di-pelle/
---

<a href='https://ilfucorivista.wordpress.com/2020/08/05/una-palla-di-pelle/' target='_blank' > Leggi su Il Fuco</a>
<p class="has-text-align-center"><em>Poesia di Lucia Cannizzaro pubblicata nel sesto numero.</em></p>



<hr class="wp-block-separator" />



<p class="has-text-align-justify">Ci dimentichiamo spesso della pelle,<br>ai lati delle strade, sulle sdraio al mare di agosto.<br>La lasciamo in giro,<br>dimenticata su una panchina, nel tepore del letto.<br>A volte non ci stiamo più,<br>ma non ci lamentiamo, continuiamo a chiedere l’ora.<br>La pelle la stringiamo insieme agli Activia,<br>per poi allargarla insieme ai Kinder Pinguì che mangiamo per consolazione.<br>La spremiamo e la odiamo,<br>la accarezziamo per fare pace.<br>Ne entriamo, ne usciamo,<br>siamo ospiti perenni.<br>Se non abbiamo il condizionatore, ce la sfiliamo insieme al pigiama.<br>Ci si accappona coi film horror,<br>ci stringiamo a lei come una coperta.<br>A fine serata la spalmiamo di creme,<br>altre volte la lasciamo decadere.<br>Si colora di rosso, di blu, ma anche di nero e di viola.<br>La cosa più assurda è che la possiamo dipingere anche noi.<br>A volte fa male, altre meno,<br>diventa arancione se si esagera con il fondotinta.<br>La pelle respira.<br>La pelle tradisce, ci espone.<br>La paragoniamo addirittura alle oche.<br>A volte la scambiamo, altre la vogliamo tenere tutta per noi.<br>Poi si taglia, è un po’ sbadata,<br>ma se la nonna ci ha insegnato a cucire possiamo rammendarla.<br>Però non perdere tempo a stirarla quando fa le grinze, non serve a niente.<br>A me poi, la parola pelle non è mai piaciuta,<br>l’ho sempre trovata rozza per una cosa così delicata.<br>Se un bambino mi chiedesse cos’è, direi questo.<br>Ma poi si sa, io non sono brava con loro.</p>