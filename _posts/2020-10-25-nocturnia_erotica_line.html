---
title: Nocturnia erotica line
image: LA_NUOVA_CARNE.jpg
created_at: 2020-10-25 12:00:58.000000000 Z
author: La nuova carne
layout: post
category: la-nuova-carne
tags: la-nuova-carne
original_link: https://www.lanuovacarne.it/nocturnia-erotica-line/
---

<a href='https://www.lanuovacarne.it/nocturnia-erotica-line/' target='_blank' > Leggi su La nuova carne</a>
<p>In un primo momento ci dissero che il cielo era oscurato a causa dell’esplosione della bomba, qualche mese dopo rettificarono asserendo al fatto che un’eclissi solare del tutto anomala interessava l’intero pianeta e infine dovettero arrendersi e ammettere che le tenebre erano la diretta conseguenza dello smog ormai fuori controllo che le megaindustrie vomitavano da anni.<br />
Il lato positivo di essere un vampiro relativamente giovane è dato dal fatto che mi ritrovo a vivere, fare la spesa, uscire e lavorare in orari del tutto proibiti agli altri membri del mio albero genealogico ormai troppo anziani per cambiare abitudini.<br />
Gli esperti non sanno se e quando la cappa si diraderà, ogni tanto qualcuno spara una data ma per ora nessuno ci ha preso.<br />
Stefano diceva sempre che vivevamo un’epoca privilegiata e che era incredibile che i vampiri che erano venuti prima di noi non avessero mai escogitato qualche stratagemma per oscurare il cielo e rarefare i raggi solari.<br />
Era solo una delle ovvietà alle quali Stefano si lasciava andare di continuo ma mentirei se negassi che ascoltarlo era bello, una sorta di sicurezza che ora mi manca anche se probabilmente allora non apprezzavo come avrei dovuto tutte quelle banalità.<br />
Se ne è andato due settimane fa borbottando motivazioni vaghe e poco convincenti ma è stato molto chiaro quando mi ha chiesto di non cercarlo.<br />
«Mi faccio vivo io ok?» mi ha domandato sfiorandomi l’orecchio con le labbra bianche per l’ultima volta e lasciando intendere che non si sarebbe più fatto vedere.<br />
Da allora non ho fatto altro che dormire e stendermi sul tappeto del salotto con gli occhi chiusi contemplando la voce di Barbra Streisand su Spotify simulando una morte che per chi appartiene alla mia razza è poco più di un orizzonte invisibile a occhio nudo.<br />
Non sono mai uscito di casa se non per lavorare, zero ore di straordinario, non un minuto in più dello stretto necessario.<br />
Ieri mi sono accorto che tutti i miei vestiti erano accatastati in una pila sformata ai piedi del divano e sono stato costretto a fare una lavatrice dal momento che non avevo più nulla di pulito da mettere.<br />
Quando ho tirato fuori la roba dopo un lavaggio a freddo mi sono accorto che le pieghe del maglione che Stefano mi ha regalato l’anno scorso per Natale sembravano la pelle delle dita di un bambino che è rimasto troppo tempo a mollo.<br />
Per un attimo ho pensato di buttarlo via o di portarlo a una di quelle associazioni che raccolgono indumenti per i poveri ma poi ho cambiato idea e mi sono detto che queste cose si superano anche mettendo da parte i gesti plateali.<br />
Oggi è venerdì, il giorno peggiore della settimana.<br />
I genitori degli studenti del Polo Universitario Comencini&amp;Longo arrivano a frotte in città e a me tocca scarrozzarli dalla stazione al campus e poi dal campus ai vari hotel zizzagando col taxi fra il traffico congestionato e solcando sempre le stesse quattro strade all’infinito.<br />
Nelle urla degli yuppies fuori dai lounge risuonano le prime campane di un weekend di bagordi, forse questa sera un’eccezione alla clausura forzata delle ultime due settimane non mi farebbe male.<br />
Potrei annebbiare i ricordi e provare a ridurre Stefano a una sagoma dai contorni frastagliati almeno fino a domattina.<br />
Potrei provare a divertirmi e a tenere la testa occupata.<br />
Scarico l’ultimo genitore di fronte al Luxor Hotel, metto i soldi e la mancia nel borsello e faccio rotta verso la vecchia rimessa dei taxi.<br />
Agli angoli delle strade iniziano a comparire i primi sputapalline, i dispensatori di sballo a rilascio graduale, quello utile se non addirittura indispensabile per estraniarsi e sopravvivere fino al lunedì come in una rapida ma soddisfacente fuga verso la trasgressione.<br />
Sono in anticipo, non ho voglia di sentire Miro che per l’ennesima volta racconta la barzelletta del taxista cornuto mentre aspetta che l’ultimo autista torni alla base e l’idea di passare qualche ora dietro un bancone nel tentativo di distrarmi si ripropone con insistenza.<br />
Non avendo più messo il naso fuori ho anche finito le scorte di sangue e così anziché imboccare Corso Nixon alla rotonda prendo per Largo Gargano.<br />
Casa di Rocco dista solo un paio di isolati, potrebbe essersi offeso perché non mi sono più fatto vedere ma sono sicuro che quando sentirà frusciare il denaro nella mia tasca chiuderà un occhio e passerà volentieri sopra il mio scarso bon ton.<br />
Cerco di sintonizzarmi sul NEL, a quest’ora il Loris Lussuria Show dovrebbe essere appena iniziato.<br />
NEL è l’acronimo di Nocturnia Erotica Line, si tratta di una radio per pervertiti che ha in palinsesto soltanto tre o quattro programmi in onda dalle diciannove alle sei del mattino e che per il resto del tempo trasmette pezzi di Serge Gainsbourg o brani demenziali a sfondo sessuale.<br />
Ho iniziato ad ascoltarla tanto per ridere, perché me la aveva consigliata Miro e poi non ho più smesso.<br />
Ogni giorno, quando l’ultimo cliente alza le natiche, mi sintonizzo e ascolto la voce graffiata di Loris Lussuria che asseconda le perversioni degli ascoltatori e delle ascoltatrici che telefonano desiderosi di consumare con il conduttore quello che in gergo credo si chiami rapporto telefonico.<br />
Se Stefano avesse saputo che mi eccito come una liceale con l’imene solo ascoltando la voce di un uomo che scopa al telefono se ne sarebbe andato molto prima probabilmente.<br />
Una volta mentre mi faceva un pompino mi sono messo a lavorare di fantasia ripensando a una puntata particolarmente bollente di NEL e nella confusione celestiale del momento ho finito per mugolare “Vai Loris” anziché “Vai Stefano”.<br />
Per mia fortuna quando sono su di giri finisco sempre per mangiarmi le parole, immagino che sarebbe stato molto complicato spiegare a Stefano che Loris era poco più che una entità astratta in grado di solleticare il mio intimo attraverso le onde radio.<br />
Di questo si tratta in fondo, un timbro rauco da cattivo ragazzo che si muove sulle frequenze centocinque e venticinque della radio locale e che mi causa erezioni così poderose che il più delle volte finisco per placarmi nel cesso di un’area di sosta col cazzo in mano e le porcherie di Loris Lussuria che ronzano ancora nelle mie orecchie.</p>
<p>&nbsp;</p>
<p>Trovo un buco libero proprio sotto casa di Rocco, parcheggio ma non scendo subito dal taxi perché Loris sta raccontando di come titillerebbe il buco del culo di un affezionato radioascoltatore che ha appena chiamato e io voglio ascoltare fino alla fine.<br />
Il portone del palazzo è aperto e trotterello su due gradini alla volta pregustando i globuli rossi che impastano la lingua.<br />
Una volta giunto a destinazione busso col pugno.<br />
«Chi è?» sento domandare.<br />
Rocco è divenuto piuttosto sospettoso da quando al suo catalogo oltre al sangue in fiale si sono aggiunte eroina, speedball e Fentanyl.<br />
Gli dico che sono Nicolò cercando di utilizzare il tono più amichevole che conosco.<br />
Mi risponde con un sonoro rutto che interpreto come un invito a entrare.<br />
L’open space è il solito cesso: riviste porno e cartoni di pizza coprono ogni centimetro quadrato del pavimento, accanto alla finestra c’è una piramide sgangherata di lattine di birra accartocciate e Bruto, il pincher bipolare mascotte di questo cesso immondo, dorme in un angolo digrignando i denti.<br />
Rocco siede in poltrona con addosso solo le mutande e una canotta, ha i piedi incrociati su un tavolino di fianco a una pila di piatti sporchi che puzzano ancora di chili.<br />
«Stronzo di un vampiro stronzo.»<br />
«È sempre un piacere, Rocco» scavalco una duna di mutande appallottolate e lo raggiungo porgendogli la mano.<br />
Mi squadra da sotto le sopracciglia così folte che sembrano un’unica striscia di moquette poi si gratta la pancia e finalmente, con la stessa mano, stringe la mia.<br />
Pace fatta e largo agli affari.<br />
Si alza di malavoglia, come se mi stesse facendo un favore, e cerca un pacchetto di sigarette fra i cuscini del divano.<br />
Vedendolo in difficoltà e non volendo prolungare la mia permanenza in questo tugurio arredato con gusto a dir poco dubbio più dello stretto necessario, gliene offro una delle mie e lui sembra finalmente soddisfatto e disponibile a collaborare.<br />
«Il solito?» mi domanda come per una sorta di convenzione formale che fatica ad abbandonare nonostante negli ultimi cinque anni io non abbia mai pescato dal suo eterogeneo e fornitissimo campionario qualcosa che non fosse “il solito”.<br />
Annuisco mentre mi lecco le labbra e lui sparisce in camera da letto dove lo sento trafficare alle prese con i doppi fondi dei cassetti del guardaroba.<br />
È un bel tipo Rocco.<br />
Non il mio tipo ma comunque un bel tipo, di quelli che probabilmente con il passare dei lustri e il palesarsi delle conseguenze della fattanza hanno assunto l’aria trasandata tipica dell’uomo vissuto che ha nel forziere un sacco di storie interessanti da raccontare.<br />
Quando torna ha praticamente finito la sigaretta e mentre con una mano regge la borsa con le fiale apre l’altra a mo’ di coppa come se chiedesse la carità.<br />
«Iniziavo a credere che avessi cambiato fornitore» mi dice mentre riempio il suo palmo coi soldi e un’altra sigaretta.<br />
Gli rispondo che non potrei mai e che sono un tipo abitudinario, poi prendo la borsa, schiocco un bacio all’aria e me ne vado promettendo di tornare presto e raccomandandogli di fare un po’ di pulizia.<br />
Mi rimetto alla guida non prima di aver ingurgitato un paio di fiale.<br />
Con il diffondersi delle droghe sintetiche, degli OGM, della chemioterapia e dell’AIDS la qualità del sangue di una buona fetta di esseri umani residenti nella parte benestante del pianeta è peggiorata in modo significativo e tangibile, e questo ovviamente ha rappresentato un problema non indifferente per i vampiri occidentali.<br />
La nobile arte della vampirizzazione si è ridotta a poco più di una tradizione carnevalesca, una rievocazione storica in costume per rendere orgogliosi i vecchi chiusi nelle bare e lasciare che si rispecchiassero per l’ultima volta nella loro prole ormai destinata a un’esistenza più mainstream e meno aristocratica.</p>
<p>Io non ho mai morso il collo a nessuno, a mio padre probabilmente avrebbe fatto piacere che almeno una volta in quella che lui considerava una inutile esistenza all’insegna della sodomia i miei canini affondassero in una giugulare, ma le nostre strade si sono separate da tempo e probabilmente non l’ho mai fatto anche perché non volevo dargli quella soddisfazione.</p>
<p>Ad ogni modo quella legata alla scarsa qualità del sangue è una questione che riguarda tutti i vampiri e che ha fruttato un sacco di quattrini a personaggi come Rocco, abili analisti del mercato nero capaci di far sparire da cliniche private e laboratori di analisi sacche di liquido ematico incontaminato indispensabile per il nostro sostentamento.<br />
Sono l’ultimo a rientrare alla rimessa.<br />
Miro è in ufficio con uno zuccotto in testa e il naso viola per il freddo, sta raccontando a un paio di autisti slavi la barzelletta del taxista cornuto.<br />
Gli lascio i soldi e lui li conta soddisfatto prima di infilarli nella tasca interna della giacca in panno a scacchi neri e verdi.<br />
«Perché stasera tu non vieni da Joy&amp;Jay, Nicolò?» mi chiede spezzando a metà le parole con il suo inconfondibile accento balcanico. «Domani compio sessanta anni e voglio proprio fare la baldoria. Ci sarà anche qualcuno dei ragazzi.»<br />
Fino a qualche ora fa non avrei nemmeno preso in considerazione una proposta simile, avrei ringraziato Miro e avrei inventato una scusa qualsiasi.<br />
Il mio desiderio di trascorrere una serata se non proprio di sballo quantomeno utile a svuotare almeno po’ la mia testa sovraffollata di ricordi malinconici, deve fare i conti con il deserto lasciato nel campo delle frequentazioni sociali, da anni di relazione asfissiante e quasi morbosa dove né io né Stefano abbiamo mai avuto interesse a frequentare altre persone.<br />
Dico a Miro che ci sarò e lui sembra soddisfatto mentre ghigna con gli occhi chiusi.</p>
<p>&nbsp;</p>
<p>Sono tornato a casa, mi sono fatto una doccia e infilato dei jeans e una felpa decente.<br />
Quando sono arrivato da Joy&amp;Jay Miro era già piazzato al bancone insieme a un’altra decina di austisti.<br />
Fischiava rumorosamente e sventolava banconote in faccia alla barista, una ragazzina con la coda di cavallo che continuava a versare shot di vodka Ketel One e con insofferenza cercava di stare al gioco.<br />
Ho raggiunto l’allegro campanello di scapoli e diseredati e Miro mi ha abbracciato con un vigore che lì per lì mi è sembrato eccessivo mentre sbraitava alla barista intimandole di far comparire alla svelta un bicchiere bello pieno per l’amico Nicolò.<br />
Ho bevuto tre shot e quando ho realizzato che nemmeno un estintore o un camion dei pompieri avrebbero placato l’incendio che imperversava dalle parti del mio esofago era già troppo tardi.<br />
Ho raggiunto il cesso con passo malfermo e mi sono concesso una lunga pisciata fumante.<br />
Reggo poco l’alcol ma a quel punto che senso avrebbe avuto andare a casa? Una sbronza leggera avrebbe sortito come unico effetto quello di tenermi sveglio in preda alle palpitazioni facendo riaffiorare immagini sconvenienti la cui comparsa andava rimandata il più possibile.<br />
Ho buttato giù tre fiale di Rocco e la testa a smesso di girare per un po’ anche se non del tutto.<br />
Sulla vaschetta del water era appiccicato uno stampino con un cazzo stilizzato e la scritta “Succhiami!”, per un attimo mi ha fatto ridere.<br />
Ora sto per bere il dodicesimo shot, Miro non stacca più il suo braccio peloso e sudato dal mio collo e io non riesco a scollarmelo.<br />
Faccio fatica a coordinarmi e manovro gli arti come se non fossero miei.<br />
Vorrei sedermi ma tutti gli sgabelli sono occupati e così finisco per aggrapparmi al bancone.<br />
Mi sforzo di non vomitare mentre mi ripeto che mangiare qualcosa per cena sarebbe stata una buona idea.<br />
Miro deve aver intuito che ormai sono prigioniero nella palude etilica perché lo sento biascicare una battuta della quale non colgo il senso mentre tutti quanti intorno a me ridono a crepapelle e mi battono sulle spalle pacche cameratesche.<br />
Ingurgito l’ultima Ketel One un minuto prima che Miro allunghi le grinfie in un maldestro tentativo di infilare una banconota nel reggiseno della barista provocando l’immediato intervento di un paio di body builder che con modi non esattamente cortesi ci invitano a sloggiare e a non farci più vedere da Joy&amp;Jay.</p>
<p>&nbsp;</p>
<p>Arrivo a casa grazie a un passaggio gentilmente concessomi da qualcuno che non riesco a identificare, forse si tratta di Melijenko Petrov o forse dello stesso Miro.<br />
Ho lasciato la radio accesa sintonizzata su Nocturnia Erotica Line per dissuadere le bande di squatter dall’idea di piantare le tende nel mio appartamento mentre ero fuori.<br />
Percepisco una angosciosa fame di aria, vado in bagno e apro l’acqua fredda, mi bagno abbondantemente il viso ma la situazione non sembra migliorare.<br />
Mi sento su di giri e allo stesso tempo a un passo dal baratro.<br />
Mi corico sul tappeto in salotto e provo a concentrarmi sulla respirazione mentre il lampadario fa da fulcro alle pareti che oramai ruotano in senso antiorario.<br />
Chiudo gli occhi per provare a scacciare il capogiro mentre mi concentro sulla replica del Loris Lussuria Show alla radio.<br />
Loris questa volta è alle prese con una ascoltatrice, dalla voce la immagino grassa e sessualmente repressa, felice di potersi sfogare strusciandosi la cornetta fra i leggins bagnati mentre qualcuno nella stanza dei bottoni le svuota la prepagata e il centralinista mette in attesa l’erotomane successivo.<br />
Loris racconta di come gli piacerebbe cacciare la testa fra le tette di Sandra, così si chiama l’ascoltatrice al telefono, e io cerco di immaginarmi la scena mentre sbottono i jeans.<br />
Nonostante la vodka il mio affare sembra fornire segni di vita e io inizio a far correre su e giù la pelle mentre il glande pulsa e si gonfia.<br />
Stefano da ragazzo ha vampirizzato una studentessa del Polo Universitario Comencini&amp;Longo con la quale intratteneva una relazione che fungeva da copertura per non rivelare a suo padre la propria omosessualità.<br />
«Morderle il collo è stata la cosa più eccitante che abbia mai fatto con qualcuno che non fosse un uomo» mi diceva sempre quando capitavamo sull’argomento.<br />
Forse per l’eccitazione e l’adrenalina che vanno a braccetto con l’alcol tutt’altro che smaltito in giro per il mio corpo provo per la prima volta il desiderio di infrangere quell’ultimo tabù.<br />
Loris parla e parla e nella mia mente continuo a immaginarlo con la faccia appiccicata sul petto dell’ascoltatrice.<br />
Immagino anche che lei sia una studentessa del Comencini&amp;Longo, compongo il quadro nella mia mente e poi fantastico di arrivare alle spalle di Loris Lussuria, accarezzargli le spalle e i fianchi prima di morderlo sul collo.<br />
Il mio cazzo esplode e io mi addormento mentre Loris domanda languido «Bene signori, chi abbiamo in linea?».</p>
<p>&nbsp;</p>
<p>Grazie a Dio sono riuscito in qualche modo a tirarmi su i pantaloni anche se credo che la patta slacciata e la macchia secca e opalescente sulla mia felpa non lascino spazio a grandi interpretazioni.<br />
Mia madre è in piedi sul tappeto di fronte e me intenta a studiare lo stato semicadaverico nel quale mio malgrado verso.<br />
Tiene le braccia incrociate e la bocca affilata e curvata all’ingiù tradisce un profondo senso di delusione genitoriale.<br />
Sento che mi sta giudicando, un brivido di rabbia corre lungo la mia spina dorsale ma sono troppo distrutto per esibirmi in uno scatto d’ira e comunque penso che al posto suo farei lo stesso.<br />
Soffio fuori l’aria dalla pancia come per esternare senza parole tutta la mia disapprovazione per quell’invasione di campo senza preavviso e maledico il giorno in cui ho ceduto alle sue richieste di avere una copia delle chiavi di casa.<br />
Lei si gira, sempre con le braccia conserte sul petto, e va a sedersi sul divano.<br />
Chissà quanto è rimasta lì impalata, forse aspettava un segno di vita, una premura piuttosto esagerata dal momento che i vampiri non hanno l’abitudine di morire e qui intorno non ci sono tracce di aglio né di frassino.<br />
Striscio sulla schiena come nuotando a dorso sul tappeto e poi sulle piastrelle fino a raggiungere il mobiletto della TV.<br />
Mi metto a sedere con la schiena contro il vetro freddo e per un secondo tremo.<br />
«Perché sei venuta?» le domando saltando i convenevoli dopo essermi chiuso la patta e aver pulito il rivolo di bavetta che mi pende dall’insenatura del labbro sinistro col dorso del braccio.<br />
«Sono due settimane che non ti fai sentire Nicolò. Io e tuo padre iniziavamo ad essere preoccupati.».<br />
Prende una delle mie sigaretta dal pacchetto dimenticato sul pouf peloso di fronte a lei e se la accende senza chiedere il permesso.<br />
«Tu e chi?» mi accorgo con sollievo che qualcuno, probabilmente lei, ha spento la radio.<br />
«Io e tuo padre, Nicolò. Hai capito benissimo.» lo dice col tono di chi vuole abortire sul nascere ogni tentativo di ironia dissacrante.<br />
Provo a ridere ma subito mi sale il vomito, così mi limito a mimare un ghigno beffardo.<br />
«Oh, mio padre!» ripeto con tono maldestramente teatrale mentre mia madre stacca dal petto un braccio e si porta una mano in fronte guardando in basso e assumendo il tipico atteggiamento di chi sa che dovrà sorbirsi una sceneggiata già vista e rivista.<br />
«Mio padre! Quello che mi ha sbattuto fuori di casa dicendo, cito testualmente, che nella sua famiglia non c’era posto per invertiti e culattoni. Un uomo dal cuore d’oro! Non mi stupisco affatto che sia stato in pensiero perché quella inaccettabile checca di suo figlio è uscito dai radar da quindici giorni! Dì la verità mamma, sta cercando di vincere il premio Vampiro dell’anno? Chiedo perché in caso contrario non saprei davvero come spiegare tutto questo suo fervente interesse.».<br />
Guarda fuori dalla finestra, mi rendo conto che nonostante l’ironia non sono stato divertente ma d’altronde non avevo nessuna intenzione di esserlo.<br />
«Dov’è Stefano?» mia madre ha capito che una buona mossa potrebbe essere quella di cambiare argomento.<br />
Non ho voglia di essere compatito così le dico che Stefano è fuori città per qualche giorno ad aiutare un cugino a ridipingere la casa in vista di un imminente matrimonio.<br />
Percepisco che non mi crede ma non insiste e io fra me e me la ringrazio.<br />
Usciamo a pranzo anche se io sono ancora pieno di vodka e non mangio quasi niente, mia madre non fa che parlare di quanto il cielo sembri schiarirsi ultimamente e io faccio finta di ascoltarla.<br />
Dopo aver pagato il conto mi domanda come va il lavoro e le dico che va bene anche se in realtà è una merda, lei mi lascia un po’ di soldi e poi ci salutiamo con due baci sulle guance prima di separarci.</p>
<p>&nbsp;</p>
<p>Trascorro il resto del weekend chiuso in casa a vergognarmi dello stato pietoso nel quale la mia povera madre mi ha trovato e controllando compulsivamente il telefono nella speranza che Stefano si faccia sentire.<br />
Il lunedì torno al lavoro, mi tocca il turno di notte e tutti quelli che carico sembrano vivere un doposbronza collettivo come se nell’ultimo fine settimana il mondo intero avesse tentato di emulare le mie gesta da gran coglione.<br />
Quando Miro mi ha visto trascinarmi di malavoglia alla rimessa è sembrato stupito.<br />
«Io non pesavo che tu ti riprendevi» ha detto. «Speriamo che questa notte un poliziotto non ti ferma perché io credo che tu non abbia ancora smaltito per bene.».<br />
Sono sintonizzato su Nocturnia Erotica Line, normalmente quando i clienti salgono abbasso il volume o spengo del tutto ma questa sera me ne sono dimenticato e dal momento che nessuno dei passeggeri sembra porgere alcuna rimostranza mi godo la puntata mentre le due ragazzine seminude che sto portando al CalipsoDisco ridono maliziosamente sui sedili posteriori ascoltando Loris Lussuria che racconta di come monterebbe tanto l’ascoltatrice in linea quanto suo marito che ansima in sottofondo vicino alla cornetta.<br />
Magari in una notte di estrema solitudine finirò anch’io per chiamare il vecchio Loris Lussuria.<br />
Ho provato a chiedergli l’amicizia su Facebook ma non l’ha accettata e comunque ha uno di quei profili spogli senza foto che utilizza solo per ricordare agli ascoltatori l’appuntamento col Loris Lussuria Show.<br />
Provo a indovinarne l’aspetto, magro e scavato con una zazzera bionda e le dita lunghe e callose.<br />
Non so perché ma continuo a disegnarlo nella mia testa con un paio di lunghi canini, come se fosse un vampiro anche lui.<br />
Ovviamente non lo è, in città siamo solo diciannove compresa la mia famiglia e io li conosco tutti almeno di vista.<br />
Una delle ragazzine sedute dietro confabula con l’amica collegandosi alla telefonata per raccontare di quella volta che mentre il migliore amico del suo ragazzo era intento a montarla gli si è rotto il profilattico inaugurando una settimana di angoscia da ipotetica gravidanza adultera.<br />
Vorrei chiedere loro che aspetto pensino che abbia Loris ma sono troppo impegnate a filmarsi con la fotocamera interna mentre si esibiscono in un bacio saffico e postano il tutto sui social con l’hastag #LorisLussuriaFans.<br />
Le scarico e incasso i soldi, alla radio Loris saluta gli ascoltatori annunciando a malincuore che un’altra puntata è finita.<br />
Le ragazze già su di giri all’inverosimile ricambiano il saluto come se lui potesse sentirle prima di sbattere la portiera e barcollare verso il CalipsoDisco, una colonia di luci stroboscopiche e musica underground che al lunedì sera ospita gli irriducibili sopravvissuti al fine settimana.<br />
Mi fermo per prendere un caffè senza zucchero utile a evitare un colpo di sonno alla guida durante le prossime quattro ore ma quasi subito squilla il telefono e sul display compare il numero e la foto di Miro.<br />
Rispondo con una punta di delusione, sarebbe stato bello se Stefano avesse avuto voglia anche solo di sentire la mia voce per qualche secondo.<br />
«Nico Nico.» le chiamate di Miro iniziano sempre così. «C’è un uomo con un altro uomo da recuperare tra mezz’ora al quartiere Santa Berta, mando la posizione corretta con un messaggio. È sembrato un poco brillo al telefono, fai attenzione.».<br />
Quando era giovane Miro è stato rapinato da un passeggero che lo ha lasciato in un lago di sangue e gli ha portato via il borsello con gli incassi delle corse di tutta la giornata, da allora è particolarmente diffidente nei confronti dei clienti che chiamano dopo le dieci.<br />
Santa Berta è dall’altra parte della città e quindi sarà meglio che mi metta alla giuda al più presto.<br />
Il messaggio di Miro arriva puntuale e non ho difficoltà a trovare il posto.<br />
Riconoscere l’allegra coppia di felici beoni è più facile del previsto.<br />
Sembrano reggersi contro un lampione in un ridicolo esercizio di stretching di fronte a un edificio di mattoni con un’insegna che si illumina a intermittenza.<br />
Appena vedono il taxi rallentare attraversano la strada di corsa incuranti del traffico e sbandano battendo spalla contro spalla come per tenersi in equilibrio.<br />
Siedono sui sedili posteriori e uno dei due, un tizio sottile e rugoso del quale è impossibile definire l’età, mi dà l’indirizzo di destinazione.<br />
L’altro in un primo momento non parla, è palesemente tinto, ha un doppio mento piuttosto pronunciato e un paio di Ray-Ban a goccia con le lenti che sfumano sul blu.<br />
Li tengo d’occhio sbirciando il retrovisore e vedo che un poco alla volta lo spilungone fa correre i polpastrelli sul ginocchio e poi sulla coscia dell’altro.<br />
Quando ormai le falangi sono prossime all’inguine il grassottello protesta con ironia.<br />
«Suvvia Gigi! Aspetta almeno di arrivare in albergo! Non vorrai scandalizzare questo giovanotto alla guida! Sarebbe un vero peccato imbrattargli tutti i sedili come l’ultima volta! Vecchio maiale!»<br />
L’altro si ritrae con un risolino e prende a girarsi i pollici.<br />
Impiego un attimo ad associare la voce del passeggero a quella di Loris Lussuria.<br />
Nella mia testa faccio in modo di riprodurla e muovendo soltanto le labbra replico le sue parole.<br />
“Scandalizzare questo giovanotto”, “vecchio maiale”, due espressioni pescate a caso dal suo sconfinato repertorio.<br />
Non ho bisogno di ulteriori conferme, nel corso degli ultimi mesi ho trascorso troppe ore ad ascoltare le sue sconcerie per avere ancora dubbi sull’appartenenza di quel timbro graffiato e rauco.<br />
Sento la lussuria che inizia a corrermi nelle mutande, è la prima volta che mi capita da quando mia madre mi ha ritrovato orizzontale sul tappeto del salotto.<br />
Direi che Loris è molto diverso da come lo avevo immaginato, decisamente più brutto e più anziano eppure esiste uno stato dell’attrazione che trascende dai canoni comuni e della quale io in questo momento sono sicuramente vittima.<br />
Dopo il siparietto osé scende un silenzio imbarazzato, vorrei fare una domanda qualsiasi a Loris solo per sentirlo ancora parlare ma tutte quelle che mi vengono in mente sono davvero troppo stupide.<br />
Sistemo lo specchietto per osservare meglio il secco, è il compagno di letto di Loris? Oppure il suo fidanzato? Mi chiedo se io possa essere il suo tipo.<br />
Fermo il taxi sotto un cavalcavia in una zona dove a quest’ora transitano solo nutrie e cinghiali, accendo una sigaretta e inizio a riflettere.<br />
«Cosa succede?» domanda lo smilzo e subito Loris Lussuria gli fa eco. «Ehilà, autista, c’è qualche problema?».<br />
Sotto il sedile ho un manganello che Miro mi ha lasciato al mio primo giorno di lavoro, mi sembra che lo abbia definito “materiale in dotazione”.<br />
Mettere fuori gioco il pacco d’ossa seduto dietro di me non dovrebbe essere particolarmente complicato.<br />
Loris Lussuria potrebbe scappare a piedi ma a giudicare dai rotoli di grasso che gli cingono la vita come se si fosse infilato in un copertone dovrei riuscire a raggiungerlo agevolmente.<br />
Il problema più grosso sarebbe trovare la giugulare sotto quella pappagorgia pronunciata ma sono sicuro che i miei canini, aiutati dall’istinto che l’inesperienza non può estirpare, presto o tardi giungerebbero a destinazione e farebbero centro.<br />
Perché non lasciarsi andare adesso? Ho lasciato andare Stefano, tanto vale che lasci andare anche me stesso.</p>
<p><a href="https://i1.wp.com/www.lanuovacarne.it/wp-content/uploads/2020/10/unnamed-scaled.jpg?ssl=1"><img data-attachment-id="2887" data-permalink="https://www.lanuovacarne.it/nocturnia-erotica-line/unnamed-4/" data-orig-file="https://i1.wp.com/www.lanuovacarne.it/wp-content/uploads/2020/10/unnamed-scaled.jpg?fit=1810%2C2560&amp;ssl=1" data-orig-size="1810,2560" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="unnamed" data-image-description="" data-medium-file="https://i1.wp.com/www.lanuovacarne.it/wp-content/uploads/2020/10/unnamed-scaled.jpg?fit=212%2C300&amp;ssl=1" data-large-file="https://i1.wp.com/www.lanuovacarne.it/wp-content/uploads/2020/10/unnamed-scaled.jpg?fit=525%2C743&amp;ssl=1" loading="lazy" class="size-large wp-image-2887 aligncenter" src="https://i2.wp.com/www.lanuovacarne.it/wp-content/uploads/2020/10/unnamed.jpg?resize=525%2C743&#038;ssl=1" alt="" width="525" height="743" srcset="https://i1.wp.com/www.lanuovacarne.it/wp-content/uploads/2020/10/unnamed-scaled.jpg?resize=724%2C1024&amp;ssl=1 724w, https://i1.wp.com/www.lanuovacarne.it/wp-content/uploads/2020/10/unnamed-scaled.jpg?resize=212%2C300&amp;ssl=1 212w, https://i1.wp.com/www.lanuovacarne.it/wp-content/uploads/2020/10/unnamed-scaled.jpg?resize=768%2C1086&amp;ssl=1 768w, https://i1.wp.com/www.lanuovacarne.it/wp-content/uploads/2020/10/unnamed-scaled.jpg?resize=1086%2C1536&amp;ssl=1 1086w, https://i1.wp.com/www.lanuovacarne.it/wp-content/uploads/2020/10/unnamed-scaled.jpg?resize=1448%2C2048&amp;ssl=1 1448w, https://i1.wp.com/www.lanuovacarne.it/wp-content/uploads/2020/10/unnamed-scaled.jpg?resize=350%2C495&amp;ssl=1 350w, https://i1.wp.com/www.lanuovacarne.it/wp-content/uploads/2020/10/unnamed-scaled.jpg?w=1810&amp;ssl=1 1810w, https://i1.wp.com/www.lanuovacarne.it/wp-content/uploads/2020/10/unnamed-scaled.jpg?w=1575&amp;ssl=1 1575w" sizes="(max-width: 525px) 100vw, 525px" data-recalc-dims="1" /></a></p>
<p style="text-align: center;">Illustrazione di <a href="https://www.facebook.com/AndreaYokurama" target="_blank" rel="noopener noreferrer">Andrea Yokurama</a></p><p>The post <a href="https://www.lanuovacarne.it/nocturnia-erotica-line/" target="_blank">Nocturnia erotica line</a> first appeared on <a href="https://www.lanuovacarne.it/" target="_blank">la nuova carne</a>.</p>