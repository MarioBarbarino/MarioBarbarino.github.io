---
title: A pulle
image: MICORRIZE.jpg
created_at: 2020-11-03 09:14:21.000000000 Z
author: Micorrize
layout: post
category: micorrize
tags: micorrize
original_link: https://www.micorrizelitlab.it/2020/11/03/a-pulle/?utm_source=rss&utm_medium=rss&utm_campaign=a-pulle
---

<a href='https://www.micorrizelitlab.it/2020/11/03/a-pulle/?utm_source=rss&utm_medium=rss&utm_campaign=a-pulle' target='_blank' > Leggi su Micorrize</a>
<p class="western" align="justify"><span style="color: #000000; font-family: Kodchasan;"><span style="font-size: medium;">Ieri, mio padre, mi ha chiamato in disparte, mi ha guardato negli occhi e mi ha detto: «Per te è arrivato il momento di diventare un uomo».</span></span><span id="more-147"></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Io ho risposto: «Va bene».</span></span></p>
<p class="western" align="justify"><span style="font-family: Kodchasan;"><span style="color: #000000;"><span style="font-size: medium;">E lui: «Allora, domani sera, ti porto a </span></span><span style="color: #000000;"><span style="font-size: medium;"><i>pulle</i></span></span><span style="color: #000000;"><span style="font-size: medium;">».</span></span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Io sono rimasto a fissare i peli attaccati alle sue orecchie e non ho detto niente.</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Siamo usciti da casa. Lui un passo avanti, io un passo indietro. Sull’uscio, mia madre mi aveva sistemato la cravatta. In salotto, le mie sorelle ballavano lo swing di Fred Buscaglione.</span></span></p>
<hr />
<p class="western" align="justify"><span style="color: #000000; font-family: Kodchasan;"><span style="font-size: medium;">Mio padre è alto, è grasso e tiene un passo rigido e regolare. Indossa un gessato grigio e calza scarpe nere, ben lucidate, coi lacci.</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Davanti a una palazzina signorile e decadente del centro di Palermo, estrae dal taschino il suo orologio d’oro. Apre il coperchio, fa una smorfia d’assenso e suona un campanello.</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Mi dice: «Forza, Nino; entra!»</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Entro. Il portone è in legno.</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">L’androne è vuoto, la scala è ampia, il bordello è al primo piano, il secondo è disabitato.</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Mio padre dice: «Forza, Nino; sali!»</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Salgo.</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Dopo la prima rampa dice: «Vedrai, ti piacerà».</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">A me piace Nina. Non abbiamo mai parlato. Ho dato un biglietto a sua cugina durante la processione della Santa. All’uscita dalla chiesa, dopo che la statua era rientrata, Nina mi ha fatto un cenno con la testa, come per dire: va bene, sarò la tua fidanzata.</span></span></p>
<hr />
<p class="western" align="justify"><span style="color: #000000; font-family: Kodchasan;"><span style="font-size: medium;">Io e mio padre saliamo appaiati.</span></span></p>
<p class="western" align="justify"><span style="font-family: Kodchasan;"><span style="color: #000000;"><span style="font-size: medium;">Lui dice: «Tra poco andrai all’università, non puoi dire che non hai </span></span><span style="color: #000000;"><span style="font-size: medium;"><i>ficcato</i></span></span><span style="color: #000000;"><span style="font-size: medium;"> mai! Perché tra maschi, alla fine, sempre di questo si parla».</span></span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Lo guardo.</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Mio padre è il tricheco stampato sul sussidiario della quinta elementare.</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Io dico: «No, non posso dirlo».</span></span></p>
<hr />
<p class="western" align="justify"><span style="color: #000000; font-family: Kodchasan;"><span style="font-size: medium;">Potrei dirgli che Nina è un miracolo, che ogni pomeriggio passo sotto casa sua e lei s’affaccia. Che sembra una Madonna staccata da un dipinto.</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Potrei dirlo, ma non dico niente.</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Il salone è ampio. Finisco su un divano color porpora. Me ne resto seduto sul suo bordo. Altri clienti attendono composti su sedie da salotto. Per le tende prevale l’uso del velluto, di un rosso cangiante e cupo. Due militari guardano fuori. In piedi, davanti alle persiane. Una signora di mezza età confabula con mio padre. Ridono entrambi, mostrano confidenza. Tra una risata e l’altra, lei mi scruta.</span></span></p>
<p class="western" align="justify"><span style="font-family: Kodchasan;"><span style="color: #000000;"><span style="font-size: medium;">Poi si avvicina, mi passa una mano tra i capelli, li scompiglia. Dice: «Ciao, sono Marisa; Marisa, da Bologna! E tu bel </span></span><span style="color: #000000;"><span style="font-size: medium;"><i>ragazòl</i></span></span><span style="color: #000000;"><span style="font-size: medium;">?»</span></span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Io alzo gli occhi, ma non parlo.</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Parla mio padre: «Lui è Nino. Nino, di Palermo!»</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Io mi sento risucchiato da una forza ostile, loro ridono ancora.</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Da una stanza con una porta a vetri esce una ragazza, bionda come non se ne vedono, indossa una vestaglia di raso rosa e si intravede il seno. Io ho le gambe rigide e le mani aggrappate alle ginocchia. Un’altra ragazza sta seduta sulle cosce di un cliente, altre due parlano stravaccate contro il muro e lanciano sguardi stanchi e languidi. A intermittenza.</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">La signora Marisa s’allontana. Mio padre si siede accanto a me e senza guardarmi chiede: «Ti piacciono queste femmine?»</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Io dico: «Certo».</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Lui dice: «Non sei finocchio?»</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Io dico: «Non sono finocchio».</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">E fisso le sue mani pelose e il pavimento.</span></span></p>
<hr />
<p class="western" align="justify"><span style="font-family: Kodchasan;"><span style="color: #000000;"><span style="font-size: medium;">La </span></span><span style="color: #000000;"><span style="font-size: medium;"><i>pulla</i></span></span><span style="color: #000000;"><span style="font-size: medium;"> ha l’accento di una originaria di Catania, dice di chiamarsi Luisa, e non dimostra più di ventisette anni. Alla signora Marisa ha detto: «Datemelo a me </span></span><span style="color: #000000;"><span style="font-size: medium;"><i>‘stu carusu</i></span></span><span style="color: #000000;"><span style="font-size: medium;">…» E poi ha chiuso la porta.</span></span></span></p>
<p class="western" align="justify"><span style="font-family: Kodchasan;"><span style="color: #000000;"><span style="font-size: medium;">Luisa ha i capelli rossi ed è anche bella, ma non bella come lo è Nina. È bella come una </span></span><span style="color: #000000;"><span style="font-size: medium;"><i>buttana</i></span></span><span style="color: #000000;"><span style="font-size: medium;">.</span></span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Luisa dice: «Spogliati».</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Dice: «Vieni che ti lavo».</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Dice: «Ci penso io per te».</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Dice: «Ora, rilassati».</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Io annuisco e mormoro: «Rilassato, sono».</span></span></p>
<p class="western" align="justify"><span style="color: #000000; font-family: Kodchasan;"><span style="font-size: medium;">Mi dice: «Lo sai che sei più attrezzato di tuo padre?»</span></span></p>
<p><a class="a2a_button_facebook" href="https://www.addtoany.com/add_to/facebook?linkurl=https%3A%2F%2Fwww.micorrizelitlab.it%2F2020%2F11%2F03%2Fa-pulle%2F&amp;linkname=A%20pulle" title="Facebook" rel="nofollow noopener" target="_blank"></a><a class="a2a_button_twitter" href="https://www.addtoany.com/add_to/twitter?linkurl=https%3A%2F%2Fwww.micorrizelitlab.it%2F2020%2F11%2F03%2Fa-pulle%2F&amp;linkname=A%20pulle" title="Twitter" rel="nofollow noopener" target="_blank"></a><a class="a2a_button_email" href="https://www.addtoany.com/add_to/email?linkurl=https%3A%2F%2Fwww.micorrizelitlab.it%2F2020%2F11%2F03%2Fa-pulle%2F&amp;linkname=A%20pulle" title="Email" rel="nofollow noopener" target="_blank"></a><a class="a2a_dd addtoany_share_save addtoany_share" href="https://www.addtoany.com/share#url=https%3A%2F%2Fwww.micorrizelitlab.it%2F2020%2F11%2F03%2Fa-pulle%2F&#038;title=A%20pulle" data-a2a-url="https://www.micorrizelitlab.it/2020/11/03/a-pulle/" data-a2a-title="A pulle"></a></p><p>L'articolo <a rel="nofollow" href="https://www.micorrizelitlab.it/2020/11/03/a-pulle/">A pulle</a> proviene da <a rel="nofollow" href="https://www.micorrizelitlab.it">micorrize</a>.</p>