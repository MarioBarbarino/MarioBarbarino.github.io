---
title: Doll Syndrome di Andrea Cavaletto
image: LA_NUOVA_CARNE.jpg
created_at: 2020-10-01 11:00:55.000000000 Z
author: La nuova carne
layout: post
category: la-nuova-carne
tags: la-nuova-carne
original_link: https://www.lanuovacarne.it/doll-syndrome-andrea-cavaletto-recensione/
---

<a href='https://www.lanuovacarne.it/doll-syndrome-andrea-cavaletto-recensione/' target='_blank' > Leggi su La nuova carne</a>
<p>Quanti e quali <strong>orrori</strong> si nascondono nei sobborghi delle città, negli appartamenti disastrati dei poveracci, delle <strong>persone normali</strong>, nell&#8217;animo umano? Tanti, tantissimi, infiniti, per esagerare, ma neanche troppo. E di quanta e quale atrocità sono pregni, questi orrori, possiamo solo provare a immaginarlo. <strong>Andrea Cavaletto</strong> si prende carico di parlarci di uno di questi orrori, ma di narrare a fondo ogni sua sfumatura crudele, e lo fa con la sua ultima fatica, il romanzo<strong><em> Doll Syndrome</em></strong>, edito da Black House.</p>
<p>Cavaletto, piemontese, classe 1976, è uno sceneggiatore di fumetti e di film, nonché, all&#8217;occasione, come in questo caso, un romanziere. È noto al grande pubblico per alcune storie da lui scritte del <strong>Dylan Dog</strong> nazionale, ma ha dato prova della sua abilità di narratore anche su fumetti molto interessanti (e parecchio novocarnisti) come <strong><em>Paranoid Boyd</em></strong> (Ed. Inkiostro) e per pellicole come <em>Doll Syndrome</em>.</p>
<p>Sì. Esatto. <em>Doll Syndrome</em>, il romanzo di cui vi parlo, altro non è che la <strong>novelization</strong> dell&#8217;omonimo film ideato e girato da <strong>Domiziano Cristopharo</strong>, guru dell&#8217;<strong>horror estremo</strong> nell&#8217;underground italiano, su sceneggiatura dello stesso Cavaletto, un film per pochi e certamente non per stomaci deboli.</p>
<p><em>Doll Syndrome</em> riprende da vicino la vita e l&#8217;escalation maniacale dell&#8217;<strong>Orco</strong>, uno di quei protagonisti che non vorremmo avere come vicini di casa. L&#8217;Orco ha più di qualcosa che non va. Ha uno strano rapporto con il suo corpo, sia dal punto di vista sessuale che da quello igienico. Vive in un piccolo appartamento, sporco e male amministrato. Si masturba in continuazione. Ha un lavoro di quelli alienanti in una lavanderia, ma è totalmente invisibile alle persone normali. <strong>È un mostro orribile, ma nessuno lo vede</strong>. È più qualcosa come un cancro: si annida nella società, la intossica, ma non si fa vedere.</p>
<p><em>&#8220;L&#8217;Orco non pulisce nulla.</em><br />
<em>Lascia che lo sperma continui a colare sul vetro.</em><br />
<em>Spera che davvero inglobi tutto il mondo fuori.</em><br />
<em>Come vorrebbe che i suoi spermatozoi fossero giganteschi e carnivori e divorassero ogni cosa.</em><br />
<em>Sarebbe bello.&#8221;</em></p>
<p>Quando l&#8217;Orco si innamora di una ragazza dai capelli rossi che ha modo di incontrare durante le sue pause pranzo le cose si mettono male, le sue ossessioni incrementano in un climax terrificante e la povera anima (sono ironico) dovrà trovare dei modi altrettanto esecrabili di dare sfogo alle sue manie.</p>
<p>La Doll Syndrome, nella realtà, è <strong>una condizione morbosa che colpisce i ragazzi che passano così tanto tempo davanti al computer da rimanere imbambolati</strong>. Di qui appunto, sindrome della bambola. Quando si iniziò a parlarne, qualche anno fa, si trattava principalmente di adolescenti giapponesi. In realtà poi si è scoperto che lo stare davanti al PC è una conseguenza di una pregressa <strong>malattia schizofrenica</strong> che induceva questi ragazzi a isolarsi ancora di più dal mondo esterno.</p>
<p>Nel romanzo, che riprende scena per scena il film creando dei capitoli anche brevissimi, ma altamente suggestivi, con pochissime differenze, l&#8217;elemento computer è stato sostituito da un <strong>evento post traumatico di una guerra</strong>, creando un contorno interessante che fa da sfondo alle nefandezze dell&#8217;Orco.</p>
<p><em>&#8220;Gli ascensori lo fanno soffocare.</em><br />
<em>Gli ricordano le gabbie a Guantanamo.</em><br />
<em>E le facce di quelli che erano rinchiusi.</em><br />
<em>E non vuole che quelle facce di merda diventino la sua.&#8221;</em></p>
<p><img data-attachment-id="2811" data-permalink="https://www.lanuovacarne.it/doll-syndrome-andrea-cavaletto-recensione/doll-syndrome-114016-1200x675/" data-orig-file="https://i1.wp.com/www.lanuovacarne.it/wp-content/uploads/2020/09/doll-syndrome-114016.1200x675-e1601217472129.jpg?fit=1200%2C1171&amp;ssl=1" data-orig-size="1200,1171" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;1600216548&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;1&quot;}" data-image-title="doll-syndrome-114016.1200&#215;675" data-image-description="" data-medium-file="https://i1.wp.com/www.lanuovacarne.it/wp-content/uploads/2020/09/doll-syndrome-114016.1200x675-e1601217472129.jpg?fit=300%2C293&amp;ssl=1" data-large-file="https://i1.wp.com/www.lanuovacarne.it/wp-content/uploads/2020/09/doll-syndrome-114016.1200x675-e1601217472129.jpg?fit=525%2C512&amp;ssl=1" loading="lazy" class="aligncenter size-large wp-image-2811" src="https://i0.wp.com/www.lanuovacarne.it/wp-content/uploads/2020/09/doll-syndrome-114016.1200x675.jpg?resize=525%2C739&#038;ssl=1" alt="" width="525" height="739" data-recalc-dims="1" /></p>
<p>Tuttavia l&#8217;autore ha rispettato lo sviluppo e sintomatologia della malattia. La circolarità degli eventi sono accostati alla statuarietà dei sentimenti e della psiche dell&#8217;Orco e si ritrovano benissimo nella metafora dell&#8217;imbambolamento, fil rouge di tutto il romanzo e che fino alla fine si rivela essere il motore di tutta la narrazione.</p>
<p><em>&#8220;Non sbatte nemmeno le palpebre.</em><br />
<em>La maggior parte della gente non riesce a trascorrere che pochi secondi senza farlo.</em><br />
<em>Un tizio è riuscito a rimanere con gli occhi aperti per più di un&#8217;ora.</em><br />
<em>Record mondiale.</em><br />
<em>Cazzate.</em><br />
<em>L&#8217;Orco potrebbe starci un&#8217;intera mattinata.</em><br />
<em>È come se diventasse una bambola.&#8221;</em></p>
<p>Il romanzo, al di là delle tematiche chiaramente forti, è gradevole e ha diversi punti di forza: è concreto, non si perde in circonvoluzioni stilistiche inessenziali, ma allo stesso tempo è dettagliato, ha ritmo, il lettore sente tutto il peso della condizione estrema del protagonista, ne condivide ogni istante, diviene insieme all&#8217;Orco compulsivo, sozzo, infuriato, imbambolato, perverso. È un romanzo, quello di Cavaletto, <strong>claustrofobico e, per molti versi, marcio nelle intenzioni e nel risultato finale</strong>, ma che non si limita a essere un puro intrattenimento avanguardistico e ostile, al contrario, proprio grazie alla sua carica oscura e detestabile, <strong>riesce a far riflettere e apre gli occhi su un mondo, nascosto e orribile, ma che spesso è sotto gli occhi (o la pelle) di tutti</strong>.</p><p>The post <a href="https://www.lanuovacarne.it/doll-syndrome-andrea-cavaletto-recensione/" target="_blank">Doll Syndrome di Andrea Cavaletto</a> first appeared on <a href="https://www.lanuovacarne.it/" target="_blank">la nuova carne</a>.</p>