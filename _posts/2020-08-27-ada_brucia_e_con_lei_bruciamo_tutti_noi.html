---
title: Ada brucia – e con lei bruciamo tutti noi
image: DONNE_DIFETTOSE.jpg
created_at: 2020-08-27 09:00:00.000000000 Z
author: Donne difettose
layout: post
category: donne-difettose
tags: donne-difettose
original_link: https://donnedifettose.com/2020/08/27/ada-brucia-e-con-lei-bruciamo-tutti-noi/
---

<a href='https://donnedifettose.com/2020/08/27/ada-brucia-e-con-lei-bruciamo-tutti-noi/' target='_blank' > Leggi su Donne difettose</a>
<p class="has-text-align-center"><strong><em>di Beatrice Galluzzi</em></strong></p>



<div class="wp-block-image"><figure class="aligncenter size-large"><img data-attachment-id="2804" data-permalink="https://donnedifettose.com/picsart_08-26-12-27-34/" data-orig-file="https://donnedifettose.files.wordpress.com/2020/08/picsart_08-26-12.27.34.jpg" data-orig-size="2289,2289" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;187273652000102&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;1&quot;}" data-image-title="picsart_08-26-12.27.34" data-image-description="" data-medium-file="https://donnedifettose.files.wordpress.com/2020/08/picsart_08-26-12.27.34.jpg?w=300" data-large-file="https://donnedifettose.files.wordpress.com/2020/08/picsart_08-26-12.27.34.jpg?w=840" src="https://donnedifettose.files.wordpress.com/2020/08/picsart_08-26-12.27.34.jpg?w=1024" alt="" class="wp-image-2804" srcset="https://donnedifettose.files.wordpress.com/2020/08/picsart_08-26-12.27.34.jpg?w=1024 1024w, https://donnedifettose.files.wordpress.com/2020/08/picsart_08-26-12.27.34.jpg?w=2048 2048w, https://donnedifettose.files.wordpress.com/2020/08/picsart_08-26-12.27.34.jpg?w=150 150w, https://donnedifettose.files.wordpress.com/2020/08/picsart_08-26-12.27.34.jpg?w=300 300w, https://donnedifettose.files.wordpress.com/2020/08/picsart_08-26-12.27.34.jpg?w=768 768w" sizes="(max-width: 1024px) 100vw, 1024px" /></figure></div>



<p>Il romanzo dʼesordio di <strong>Anja Trevisan </strong>è uno squarcio nella terra florida dellʼ<strong>infanzia</strong>; unʼimmensa fenditura che ne inaridisce la <strong>linfa,</strong> scagliandoci in un <strong>territorio insondabile</strong>, dove scompare il profilo vivido dellʼ<strong>integrità</strong> e affiora il <strong>magma dellʼeterno castigo.</strong></p>



<span id="more-2801"></span>



<p>Già dalle prime righe di <strong>Ada brucia  &#8211; storia di un amore minuscolo (Effequ, 2020)</strong> ci troviamo incalzati da una<strong> voce narrante</strong> che non è quella della vera protagonista, bensì il <strong>risvolto oscuro </strong>di ciò che rimane nel mondo, ossia quella parte che dovrebbe farle da riparo e invece è un <strong>orco fiabesco</strong>, con gli occhi perennemente carichi dal pianto della sua commiserazione. <strong>Rino</strong>, un uomo avvenente ma solitario, che costruisce <strong>orologi</strong> per sconfiggere la sua avversione contro il <strong>tempo</strong>, lʼinesorabile progressione delle giornate, delle stagioni e delle età, che lui spera di fissare una volta per tutte il giorno in cui per la prima volta vede <strong>Ada</strong>. Folgorato da una piccola mano grassoccia che spunta da un passeggino; la mano di una bambina che allora, ancora nelle braccia di sua madre, si chiama <strong>Beatrice</strong>.  </p>



<p>“<em>Mi dispiace, farfuglia tra le lacrime, come a volersi giustificare col mondo per qualcosa che non ha ancora fatto; mi dispiace, mi dispiace.</em></p>



<p><em>Pian piano si ricompone e riesce ad alzarsi, con un poʼ di fatica dovuta allʼemozione, e a raggiungere il tovagliolo su cui si soffia in naso. Si asciuga il viso con la parte pulita. Il mondo fuori è sempre lo stesso: gli alberi muovono le foglie esattamente come ieri. Ma no, neanche la natura che ha sempre amato così tanto riesce a distrarlo. Gli alberi sono gli stessi, sì, ma lui è diverso. E capisce profondamente che deve ritrovare quella mano. Deve vedere chi è.</em>“</p>



<p>È &nbsp;così che inizia il <strong>pellegrinaggio dantesco</strong>, singhiozzante, tra gli impervi meandri di un <strong>discernimento</strong> che Rino mette a tacere con s<strong>olitari assensi</strong> del capo; mentre vaga da una sponda allʼaltra dei propositi che intende mantenere, è un <strong>Caronte</strong> che sabota la sua virilità, diventando un mero esecutore dei suoi intenti.</p>



<p>“<em>Rapire una bambina, farlo sul serio, chi lʼavrebbe mai detto. Aveva pensato di sequestrarne una, dio, si vergogna molto ad ammetterlo persino a sé stesso, ma è così. Però lʼavrebbe restituita. Ma non sarebbe stato giusto, e allora non lʼha fatto. Lui non farebbe soffrire mai nessuno. Ma Ada non è solo una bambina. La ama. Mondo, persone, Dio, se ci sei; a lui dispiace, ma non può farci niente. E se la ama, è giusto che stiano insieme.“</em></p>



<div class="wp-block-image"><figure class="aligncenter size-large"><img data-attachment-id="2805" data-permalink="https://donnedifettose.com/picsart_08-26-11-51-27/" data-orig-file="https://donnedifettose.files.wordpress.com/2020/08/picsart_08-26-11.51.27.jpg" data-orig-size="3503,2394" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;187273652000102&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;1&quot;}" data-image-title="picsart_08-26-11.51.27" data-image-description="" data-medium-file="https://donnedifettose.files.wordpress.com/2020/08/picsart_08-26-11.51.27.jpg?w=300" data-large-file="https://donnedifettose.files.wordpress.com/2020/08/picsart_08-26-11.51.27.jpg?w=840" src="https://donnedifettose.files.wordpress.com/2020/08/picsart_08-26-11.51.27.jpg?w=1024" alt="" class="wp-image-2805" srcset="https://donnedifettose.files.wordpress.com/2020/08/picsart_08-26-11.51.27.jpg?w=1024 1024w, https://donnedifettose.files.wordpress.com/2020/08/picsart_08-26-11.51.27.jpg?w=2048 2048w, https://donnedifettose.files.wordpress.com/2020/08/picsart_08-26-11.51.27.jpg?w=150 150w, https://donnedifettose.files.wordpress.com/2020/08/picsart_08-26-11.51.27.jpg?w=300 300w, https://donnedifettose.files.wordpress.com/2020/08/picsart_08-26-11.51.27.jpg?w=768 768w" sizes="(max-width: 1024px) 100vw, 1024px" /></figure></div>



<p>Eppure il <strong>fiume contaminato</strong> in cui naviga <strong>Rino</strong> non è fluido, nella sua malvagità, non è puro, ma smussato dal desiderio di preservare la <strong>freschezza</strong> di una Beatrice bambina, che bambina deve rimanere e quindi non si tocca. <strong>Ada</strong> diventa il palindromo della giovinezza, come <strong>ossesso</strong> lo è dellʼoblio di Rino. La piccola <strong>Beatrice</strong> viene immolata contro natura su un altare votivo, incastonata come una Madonna in una teca da venerare.</p>



<p>Reclusa allʼinterno di mura che non può valicare, <strong>Ada</strong> cresce. A farle compagnia ha solo il suo rapitore –&nbsp; colui che chiama <strong>Bapu</strong>, la sua prima parola – e i piccoli insetti che si azzardano a valicare i confini della casa.</p>



<p><em>“Amore?”</em><em></em></p>



<p><em>“Mh.”</em></p>



<p><em>“Cosa disegni?”</em></p>



<p><em>“Non si vede?”</em></p>



<p><em>Rino guarda meglio ma no, non si vede. Ada ripassa i contorni con il nero, cosa che le piace molto fare, e a unʼestremità del tubo traccia due righe.</em></p>



<p><em>“Non vorrei sbagliare…”</em></p>



<p><em>Ada sorride, normalmente riderebbe, ma ora è troppo concentrata sul fare meglio possibile le righe nere.</em></p>



<p><em>“Un bruco”.</em></p>



<p><em>Rino è ancora più confuso. Ada comincia a disegnare le zampette, ritraendole come piccolissimi segni neri sotto a quella che dovrebbe essere la pancia, pensa lui, dellʼanimale.</em></p>



<p><em>“Lo sai che i bruchi poi volano e diventano farfalle?” le chiede</em></p>



<p><em>“Sì che lo so”.</em></p>



<p><em>Sicuramente è una scelta unica, pensa Rino. comunque, niente di cui preoccuparsi.</em></p>



<p><em>“I bruchi però vivono di più quando sono bruchi perché quando sono farfalle muoiono subito” gli spiega lei, poi smette di disegnare zampe che è quasi alla fine e lo guarda.</em></p>



<p>Lʼ<strong>umana </strong>&#8211; e disumana &#8211;<strong> trasposizione</strong> dei due protagonisti, che la <strong>Trevisan </strong>delinea con sfaccettature sconvolgenti per la loro veridicità, ci consente un inspiegabile trasporto per entrambi, lʼi<strong>mmedesimazione esemplare</strong> per lʼaccanimento ossessivo che sia Ada che il suo carnefice hanno lʼuno nei confronti dellʼaltra.</p>



<p>Una <strong>dipendenza</strong> e una <strong>rabbia</strong> con le quali nostro malgrado dobbiamo fare i conti, piegati dal <strong>fallimento </strong>nel non poter sabotare lʼevolvere della storia; condannati a doverne invece contemplare <strong>le ombre</strong>, persi in una <strong>foresta fatata</strong> e perennemente affacciati alla <strong>finestra di una baita</strong>.</p>



<p>Un romanzo che non si può scordare mai, <strong><em>Ada brucia</em></strong>, perché ci lascia<strong> prigionieri</strong> di un <strong>rifugio accogliente</strong> e sperduto, con la <strong>chiave</strong> sempre a portata di mano, ma così assuefatti dalla <strong>dipendenza</strong> da non essere in grado di trovarla.</p>



<p><strong>PERIODO IN CUI LEGGERE &#8220;ADA BRUCIA&#8221;</strong></p>



<p>Questo è un libro che necessita di una <strong>corazza</strong> di cui non troverete mai le misure. Quindi leggetelo domani, leggetelo ora, perché quello che proverete crescendo con la protagonista è una sensazione vi portate appresso da quando siete nati: <strong>la paura</strong> di essere portati via dal presente, di svanire assieme al vostro nome, per poi pregare di non essere ritrovati.</p>



<p><strong>COLONNA SONORA DA ASCOLTARE DURANTE LA LETTURA</strong></p>



<p>Mentre leggete <strong>Ada brucia</strong> mettete su i <strong><em>Marillion</em></strong>, insistendo su pezzo di piano di &#8220;<strong>Levender</strong>&#8220;, e questo perché quel genere di<strong> rock progressive</strong> che sembra sfumare verso gli <strong>anni ʼ80 </strong>&#8211; periodo in cui comincia la storia &#8211;  è carico di residui di <strong>malinconia</strong> che hanno la pretesa di <strong>congelarsi nel tempo</strong>. E ci riescono.</p>



<p><em>“I was walking in a park</em></p>



<p><em>dreaming of a spark</em></p>



<p><em>when I heard the sprinklers whisper</em></p>



<p><em>shimmer in the haze of summer laws.</em></p>



<p><em>Then I heard the children through the rainbows,</em></p>



<p><em>they were singing a song for you.”</em></p>



<figure class="wp-block-embed-youtube wp-block-embed is-type-rich wp-embed-aspect-16-9 wp-has-aspect-ratio"><div class="wp-block-embed__wrapper">
<iframe class='youtube-player' width='840' height='473' src='https://www.youtube.com/embed/ZTdOMV-yTRg?version=3&#038;rel=1&#038;showsearch=0&#038;showinfo=1&#038;iv_load_policy=1&#038;fs=1&#038;hl=it&#038;autohide=2&#038;wmode=transparent' allowfullscreen='true' style='border:0;' sandbox='allow-scripts allow-same-origin allow-popups allow-presentation'></iframe>
</div></figure>