---
title: Immaginare l’impensabile. Raccontare per immagini nel tempo degli stereotipi
image: LA_LETTERATURA_E_NOI.jpg
created_at: 2020-11-02 06:00:00.000000000 Z
author: La letteratura e noi
layout: post
category: la-letteratura-e-noi
tags: la-letteratura-e-noi
original_link: https://www.laletteraturaenoi.it/index.php/scuola_e_noi/1282-immaginare-l%E2%80%99impensabile-raccontare-per-immagini-nel-tempo-degli-stereotipi.html
---

<a href='https://www.laletteraturaenoi.it/index.php/scuola_e_noi/1282-immaginare-l%E2%80%99impensabile-raccontare-per-immagini-nel-tempo-degli-stereotipi.html' target='_blank' > Leggi su La letteratura e noi</a>
<div class="feed-description"><p><img src="https://www.laletteraturaenoi.it/images/0fc5b2f6613eaae41971420ce2354c7f.jpg" alt="0fc5b2f6613eaae41971420ce2354c7f.jpg" width="555" height="248" />&nbsp;Del&nbsp; progetto <em>Racconti di scuola</em> abbiamo scritto in <a href="https://www.laletteraturaenoi.it/index.php/interpretazione-e-noi/930-la-scuola-non-%C3%A8-fiction-racconto-video-senza-autonomia-rinforzata.html">una precedente occasione</a>: è uno scambio fra due licei di Pinerolo e Catania, iniziato due anni fa, che intende consentire ai ragazzi di narrare attraverso un video la loro realtà scolastica, tenendosi a debita distanza dagli stereotipi consueti della <em>fiction</em>, che colonizzano l’immaginario di molti di loro.</p>
<p>Ci sembra interessante, in questa sede, riflettere su come la storia del progetto sia proseguita, e su quali vicende abbiano vissuto gli insegnanti e le classi coinvolte durante la pandemia.</p>
<p>Può infatti costituire una nuova occasione per riflettere sulle migliori potenzialità della <em>media education</em> nella scuola, e sul senso profondo dell’innovazione tecnologica che è in corso.</p>
<p><strong><em>Il filo del discorso</em></strong></p>
<p>Nel marzo 2020 il filo del discorso sembrava essere definitivamente spezzato dall’avanzare della pandemia e dal <em>lockdown</em>, che imponeva la chiusura delle scuole. Non si intende qui ripercorrere quanto accaduto in quei tragici mesi, né raccontare l’esperienza in DAD di cui anche questo blog ha più volte ospitato il racconto; piuttosto, vorremmo rendere conto di qualcosa che ha stupito, in prima battuta, noi insegnanti: la capacità del nostro progetto di essere forma di un contenuto improvvisamente necessario, impellente ed assolutamente non programmato (né programmabile), nonostante il prodotto fosse già ad uno stato avanzato di realizzazione.</p>
</div>