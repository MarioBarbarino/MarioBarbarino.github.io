---
title: 'La scuola di Dante: recenti sperimentazioni e questioni annose'
image: LA_LETTERATURA_E_NOI.jpg
created_at: 2020-10-26 06:00:00.000000000 Z
author: La letteratura e noi
layout: post
category: la-letteratura-e-noi
tags: la-letteratura-e-noi
original_link: https://www.laletteraturaenoi.it/index.php/scuola_e_noi/1279-la-scuola-di-dante-recenti-sperimentazioni-e-questioni-annose.html
---

<a href='https://www.laletteraturaenoi.it/index.php/scuola_e_noi/1279-la-scuola-di-dante-recenti-sperimentazioni-e-questioni-annose.html' target='_blank' > Leggi su La letteratura e noi</a>
<div class="feed-description"><p><strong><img src="https://www.laletteraturaenoi.it/images/152d031b5a0dbefdc509393337f41030.jpg" alt="152d031b5a0dbefdc509393337f41030.jpg" width="476" height="317" />&nbsp;Ripensare allo studio di Dante</strong></p>
<p>Ripensare allo studio scolastico di Dante significa affrontare i nodi principali dell'insegnamento dell'italiano e del suo ruolo nella formazione del cittadino. L'approccio al classico per eccellenza impone, infatti, di riconsiderare le questioni aperte, le sfide di una reale didattica per competenze, capace, cioè, di superare i confini disciplinari sfruttando ciò che del singolo insegnamento è irrinunciabile e precipuo. Chiedersi come si possa e cosa significhi proporre un classico della letteratura agli studenti del nostro tempo ha innescato un proficuo dialogo fra scuola e università, studi scientifici e formazione che in questi anni ha trovato spazio nelle molteplici iniziative organizzate dal gruppo Dant&amp;noi dell'ADI-ADIsd e nel sito <a href="http://www.dantenoi.it/">www.dantenoi.it</a>.</p>
<p>Due sono gli aspetti su cui, almeno per cominciare, è interessante soffermarsi: la dialettica fra cultura deperibile e cultura permanente, e la necessità dell'interpretazione. In altre parole: il senso e la funzione di leggere un testo antico, complesso, “classico” in un contesto di lettura veloce e letteratura di consumo a breve, brevissima scadenza, e, soprattutto, le modalità con cui renderlo occasione per un'esperienza significativa.&nbsp;</p>
<p>Questioni inscindibilmente legate e utili per illustrare e definire la pratica dell'attualizzazione, centrale in qualsiasi processo di apprendimento, affrancandola dalle sue pericolose semplificazioni, in particolare dall'accostamento per tema che è difficile distinguere dall'associazione libera e che inficia la formazione del lettore critico e, dunque, del cittadino, obiettivo della scuola. Insomma, riconoscere la forza evocativa e comunicativa di un grande classico non deve indurre a fraintenderlo piegando il suo dettato a significati alieni al tempo e al luogo in cui è stato concepito, ma stimolare a cogliere la sua verità “umana”, quegli aspetti permanenti, appunto, che danno profondità e prospettiva alle questioni attuali che esso evoca nella mente del lettore.</p>
<p>Come garantire tale approccio nella prassi didattica?</p>
</div>