---
title: Antropocene possibile
image: SINGOLA.jpg
created_at: 2020-07-11 00:00:00.000000000 Z
author: Singola
layout: post
category: singola
tags: singola
original_link: https://www.singola.net/pensiero/antropocene-possibile-giorgiomaria-cornelio-e-matteo-meschiari
---

<a href='https://www.singola.net/pensiero/antropocene-possibile-giorgiomaria-cornelio-e-matteo-meschiari' target='_blank' > Leggi su Singola</a>
<img class="webfeedsFeaturedVisual" src="https://www.singola.net/images/article/79/79-cats-abits.jpg"><p>L&rsquo;Antropocene non &egrave; semplicemente una messa in crisi dei contenuti, a cui far fronte attraverso un pantano di scritture piegate ai nuovi temi dell'attualit&agrave;. Piuttosto, &egrave; la sempre maggiore richiesta di una inattualit&agrave; proliferante, capace di disattendere i luoghi dell'anticipazione, i futuri di cui conosciamo gi&agrave; tutto, le distopie divenute familiari. Nell&rsquo;<em>Icononologia</em>, il vastissimo repertorio di immagini allegoriche che Cesare Ripa pubblic&ograve; alla fine del XVI secolo, l'Enigma viene raffigurato come un uomo mascherato, avvolto da una rete, e con in mano un laccio attorcigliato che sta ad indicare l'insieme di processi tortuosi che vengono richiesti per la costruzione di ogni enigma. Come a dire: l'enigma <em>va messo all'opera</em>... In questo momento, ci&ograve; di cui abbiamo bisogno &egrave; forse proprio lo sforzo di interagire attivamente con l&rsquo;oscura rete di tempi e immagini che avvolge l'essere umano, lo riconfigura continuamente, riesce a <em>spaesarlo</em>.</p>
<p>Giorgiomaria Cornelio ne discute con l&rsquo;antropologo e scrittore Matteo Meschiari, a seguito dell&rsquo;annuncio del suo nuovo libro, <em>Antropocene Fantastico</em> (Armillaria), che d&agrave; anche il titolo a un incontro recentemente organizzato dalla Libreria <em>Teatro Tlon</em> a Parco Appio a Roma.</p>
<p>%image2%</p>
<p><strong><em>Giorgiomaria Cornelio</em></strong> - In una tua riflessione attorno alla mappa della Contea di Yoknapatawpha che Faulkner disegn&ograve; nel 1936 per <em>Assalonne, Assalonne!</em>, scrivi: &laquo;di fatto&nbsp;essa non aiuta a orientarsi tra logica spaziale e sequenza narrativa ma rafforza l'ambiguit&agrave;. &Egrave;&nbsp;insomma una mappa disegnata per "disorientare". Ricalcata sulla topografia della Contea di Lafayette, Mississippi, in realt&agrave; stende su quelle terre una <em>rete</em> mitica che verticalizza la&nbsp;geografia reale. Il compito della mappa, dunque, &egrave; moltiplicare i livelli di lettura, provocare&nbsp;brillamenti imprevisti&raquo;. <br />Come si elabora una geografia dello <em>spaesamento</em> al tempo dell'Antropocene?</p>
<p><strong><em>Matteo Meschiari</em></strong> - Spaesamento e appaesamento vanno assieme. Per come sento le cose, oggi siamo in presenza di un continente enorme, inesplorato. Il Continente-Antropocene pu&ograve; essere&nbsp;visto come una <em>waste land</em>, oppure pu&ograve; essere guardato con lo stesso sguardo meravigliato e attonito dei primi europei che hanno attraversato l&rsquo;Atlantico. Questa volta non colonizzeremo nulla, per fortuna, se non nel senso di una rivoluzione culturale contro la parte reazionaria di noi stessi per salvarci dal collasso, ma le strategie di appaesamento in un luogo spaesante erano, sono, saranno le stesse. Che cosa accade ai primi coloni? Che cosa fanno per portare una particola di “casa”, cio&egrave; del gi&agrave; noto, in una configurazione di geologie, biologie e culture profondamente overwhelming? <br />Ci provarono (ci proveremo) attraverso gesti di familiarizzazione progressiva. La geografia del nuovo mondo nasce attraverso tre paradigmi operativi che sono anche tre modelli cognitivi: cartografare disegnando, dunque traducendo in immagini simboliche il mondo percepito; nominare, cio&egrave; topologizzare una topografia dando nomi ai luoghi reali e simbolici; cercare scout nativi, guide, mediatori culturali, che possano traghettare nei due sensi il sapere del presente e il sapere di un dopo che non riusciamo ancora a immaginare. Prima di ogni mappa c&rsquo;&egrave; un&rsquo;esplorazione narrativa, e secondo me &egrave; qui che entrano in gioco poeti e scrittori.</p>
<p>%image3%</p>
<p><iframe class="amazon-affiliate-iframe" style="width: 120px; height: 240px;" src="//rcm-eu.amazon-adsystem.com/e/cm?lt1=_blank&amp;bc1=000000&amp;IS2=1&amp;bg1=FFFFFF&amp;fc1=000000&amp;lc1=0000FF&amp;t=singola-21&amp;language=it_IT&amp;o=29&amp;p=8&amp;l=as4&amp;m=amazon&amp;f=ifr&amp;ref=as_ss_li_til&amp;asins=8898848374&amp;linkId=6ae41da18c6b52f6628bc2a4b225e2a3" frameborder="0" marginwidth="0" marginheight="0" scrolling="no"></iframe> <iframe style="width: 120px; height: 240px;" src="//rcm-eu.amazon-adsystem.com/e/cm?lt1=_blank&amp;bc1=000000&amp;IS2=1&amp;bg1=FFFFFF&amp;fc1=000000&amp;lc1=0000FF&amp;t=singola-21&amp;language=it_IT&amp;o=29&amp;p=8&amp;l=as4&amp;m=amazon&amp;f=ifr&amp;ref=as_ss_li_til&amp;asins=889884851X&amp;linkId=d15d21a3302884c65af8ba07e0cbe4ec" frameborder="0" marginwidth="0" marginheight="0" scrolling="no"></iframe> <iframe style="width: 120px; height: 240px;" src="//rcm-eu.amazon-adsystem.com/e/cm?lt1=_blank&amp;bc1=000000&amp;IS2=1&amp;bg1=FFFFFF&amp;fc1=000000&amp;lc1=0000FF&amp;t=singola-21&amp;language=it_IT&amp;o=29&amp;p=8&amp;l=as4&amp;m=amazon&amp;f=ifr&amp;ref=as_ss_li_til&amp;asins=889955434X&amp;linkId=884a744f4ae0cdd7d0a7c45c4ac94e23" frameborder="0" marginwidth="0" marginheight="0" scrolling="no"></iframe><br /><br /></p>
<p><strong><em>GC</em></strong> - Si tende per&ograve; a negare il valore concreto delle visioni immaginative, privandole di una loro influenza diretta sulla realt&agrave;. Il favoloso, ad esempio, &egrave; considerato una formula della pura evasione. In un passaggio del <em>Das</em> <em>Allgemeine Brouillon</em>, Novalis diceva invece che &laquo;la favola &egrave; l'epoca anteriore al mondo&raquo; e - con un altro formidabile capovolgimento - che essa &egrave; &laquo;lo <em>stato di natura</em> della natura&raquo;. <br />Il favoloso come scuotimento della falsa naturalit&agrave; delle cose; come movimento dell'immaginazione che percepisce il grande colloquio dei possibili e la continua metamorfosi delle immagini; aggiungo: il favoloso come tentativo di reagire concretamente a ogni&nbsp;determinazione prestabilita (oggi potremmo dire: alla condanna dei futuri assolutamente&nbsp;catastrofici).<br />L'Antropocene sar&agrave; questo continente dei possibili? La chance per un rinnovamento dell&rsquo;<em>immaginazione cognitiva</em>?</p>
<p><strong><em>MM</em></strong>&nbsp;- Sta gi&agrave; accadendo, nel modo pi&ugrave; esteso possibile, perch&eacute; questo rinnovamento dell&rsquo;immaginazione non investe aree periferiche ma va direttamente al nocciolo&nbsp;della mitopoiesi. L&rsquo;Antropocene non &egrave; una discussione per complessit&agrave; sul collasso ambientale&nbsp;e sul mutamento climatico, ma &egrave; il tentativo di fondare una nuova cosmologia o, meglio, un&nbsp;fascio di nuove cosmologie come scenari alternativi. In bilico tra scienza, geopolitica, reinterpretazione dei big data ed escatologia, l&rsquo;immaginario collettivo antropocenico &egrave; al lavoro gi&agrave; da qualche tempo per delineare delle nuove visioni del cosmo. <br />Cosmogonie e cosmografie&nbsp;novelle, presenti a ogni strato del grande mare sedimentario della cultura, dalle produzioni pop&nbsp;a quelle pi&ugrave; eretiche e raffinate, si stanno autogenerando in un processo che non si limita a&nbsp;registrare l&rsquo;accadere immaginativo ma che ha il potere di modificare la stessa realt&agrave;, perch&eacute;&nbsp;inventare e raccontare storie ha un impatto di vita sempre pi&ugrave; forte. Il problema per chi,&nbsp;intellettuale oggi, non vede o addirittura nega l&rsquo;inevitabile, &egrave; che l&rsquo;Antropocene, il futuro, il dopo, sono invariabilmente colorati dalle tinte monotone e ipersature della distopia. Il collasso &egrave; un dato di fatto, ma non &egrave; detto che debba somigliare per forza a un crollo verticale, a un&nbsp;vicolo cieco, a un giardino guasto. <br />Chiudersi nell&rsquo;esito monocromatico di un futuro tragico,&nbsp;apocalittico, tossico significa privarci in anticipo di un&rsquo;alternativa, significa ipotecare per&nbsp;rinuncia, coincide con l&rsquo;enunciazione di una profezia autoavverante e suicidiaria. Invece credo&nbsp;che lavorare per immagini e narrazioni a un antropocene fantastico e fiabesco possa aprire un ventaglio di possibili. Dalla distopia alla possitopia. Ovviamente, come dici, il fardello vulgato&nbsp;di favoloso e fantastico &egrave; quello di un armamentario fatto di unicorni rosa e polvere di fata, ma&nbsp;gi&agrave; le riflessioni di J.R.R. Tolkien sulla fiaba ci sostengono nel non banalizzare una geografia&nbsp;cos&igrave; complessa. Favoloso e fantastico sono al contrario una vocazione verso il primario e il&nbsp;fondamentale a scapito dell&rsquo;irrisorio e della cronaca. Quindi per me sono la vera grande pista&nbsp;da battere oggi, in un&rsquo;esplorazione poetica e narrativa fatta per cuori solitari e coraggiosi.</p>
<p><strong><em>GC</em></strong> - L'estinzione agisce anche sul passato: lo snuda gradualmente; ne mortifica le complesse genealogie. Nonostante questo, le immagini possiedono una loro tenacia&nbsp;danzante che si muove attraverso i secoli; le mappe per i mondi a venire saranno&nbsp;necessariamente anche dispiegamenti dei mondi passati - di quanto in loro non &egrave; ancora&nbsp;<em>trascorso</em> del tutto...</p>
<p><strong>MM</strong> - Il tempo immaginato &egrave; un anello in cui preistoria e fine del tutto coincidono. L&rsquo;asse di familiarit&agrave; che lega le origini alla caduta finale &egrave; un vecchio modello che&nbsp;per&ograve; non invecchia. La nostra mente &egrave; comparativa, cerca varianti congiuntive e disgiuntive&nbsp;per cosmicizzare il caos, ama riconoscere il noto nell&rsquo;ignoto, per cui la storia diventa maestra,&nbsp;il passato insegna, il futuro &egrave; un ricorso. E un po&rsquo; certamente &egrave; cos&igrave;. Ma questa idea di tempo circolare evoca nella sua fragilit&agrave; il supplemento di fragilit&agrave; che caratterizza l&rsquo;uomo di oggi nell&rsquo;Antropocene, un uomo che sente il tempo in frantumi, che vive tra calcinacci di tempo,&nbsp;dentro perturbazioni gassose dell&rsquo;accadere, tutte visioni infrante che ci impediscono di&nbsp;manipolare il futuro a immagine dei desideri del presente. Pi&ugrave; che provare a ricomporre un&nbsp;modello circolare del tempo vorrei che si provasse a slittare poeticamente, intellettualmente,&nbsp;spiritualmente da kronos a kairos, da un tempo esteso a un tempo intenso, un&rsquo;operazione alchemica che richiede doti poetiche e poietiche, quantomeno sulle compagini pi&ugrave; astratte della mente dell&rsquo;uomo. Stiamo vivendo un cambio di stato cognitivo, con traballamenti vertiginosi&nbsp;e grandi pericoli, ma anche con opportunit&agrave; narrative e performative enormi. Ragionare&nbsp;sull&rsquo;estinzione, de-estinguere specie scomparse, cartografare terre e tempi che non esistono pi&ugrave;&nbsp;&egrave; una parte del grande esercizio di riscrittura del mondo. Un&rsquo;altra parte invece &egrave; inventare&nbsp;mondi di sana pianta, elaborare geografie vicarie in cui fare prove di futuro adesso, subito,&nbsp;senza bruciare nell&rsquo;attesa.</p>
<p><iframe class="amazon-affiliate-iframe" style="width: 120px; height: 240px;" src="//rcm-eu.amazon-adsystem.com/e/cm?lt1=_blank&amp;bc1=000000&amp;IS2=1&amp;bg1=FFFFFF&amp;fc1=000000&amp;lc1=0000FF&amp;t=singola-21&amp;language=it_IT&amp;o=29&amp;p=8&amp;l=as4&amp;m=amazon&amp;f=ifr&amp;ref=as_ss_li_til&amp;asins=880621151X&amp;linkId=d0745bb0e594ffe5b2c9ba72907e3839" frameborder="0" marginwidth="0" marginheight="0" scrolling="no"></iframe> <iframe style="width: 120px; height: 240px;" src="//rcm-eu.amazon-adsystem.com/e/cm?lt1=_blank&amp;bc1=000000&amp;IS2=1&amp;bg1=FFFFFF&amp;fc1=000000&amp;lc1=0000FF&amp;t=singola-21&amp;language=it_IT&amp;o=29&amp;p=8&amp;l=as4&amp;m=amazon&amp;f=ifr&amp;ref=as_ss_li_til&amp;asins=8899554390&amp;linkId=c4156f533b6198936a48d1948bb9a22b" frameborder="0" marginwidth="0" marginheight="0" scrolling="no"></iframe> <iframe style="width: 120px; height: 240px;" src="//rcm-eu.amazon-adsystem.com/e/cm?lt1=_blank&amp;bc1=000000&amp;IS2=1&amp;bg1=FFFFFF&amp;fc1=000000&amp;lc1=0000FF&amp;t=singola-21&amp;language=it_IT&amp;o=29&amp;p=8&amp;l=as4&amp;m=amazon&amp;f=ifr&amp;ref=as_ss_li_til&amp;asins=3787310886&amp;linkId=98298fe671ff9c1d205d77345f7a7ba3" frameborder="0" marginwidth="0" marginheight="0" scrolling="no"></iframe><br /><br /></p>
<p><strong>GC</strong> - Da &laquo;kronos&raquo; a &laquo;kairos&raquo;, quel tempo miracoloso che Cristina Campo, parlando del tappeto volante, chiam&ograve; &laquo;la momentanea, lampeggiante fissura tra l'ordito e la&nbsp;trama&raquo;.&nbsp;Vorrei osservare pi&ugrave; attentamente la realt&agrave; del tappeto orientale: avendo un'origine nomade,&nbsp;esso &egrave; rifugio disancorato, che di volta in volta circoscrive il luogo sottratto allo spazio profano;&nbsp;come il libro, &egrave; soglia da baciare ad ogni ingresso, paziente cosmogonia portatile, annodata in&nbsp;tempi anche remotissimi: il <a href="https://it.wikipedia.org/wiki/Tappeto_di_Pazyryk" target="_blank" rel="noopener">tappeto di Pazyryk</a>, scoperto in Siberia durante la spedizione Rudenko, risale al V-IV secolo a.C. e conta un totale di 1.250.000 nodi. Nell'antica Persia, a&nbsp;guidare le mani delle bambine nella fabbricazione dei tappeti erano i maestri vagabondi, che&nbsp;sapevano <em>cantare</em> a memoria il musicale schema delle annodature.<br />Avanzo alcuni interrogativi: le nuove narrazioni possono funzionare come questi tappeti, ovvero come congegni trasfiguranti e mobili, capaci di marcare spazi di alterit&agrave; nel mondo&nbsp;colonizzato dalla catastrofe? Saranno terre <em>involate</em> oltre l'annuncio della fine?</p>
<p>%image4%</p>
<p><strong><em>MM </em></strong><em>-</em>&nbsp;Partiamo dal deserto, quello che Deleuze e Guattari descrivono come uno spazio di correnti dissipative, di venti che lisciano le striature delle dune, di tensioni e di rumori.&nbsp;<br />Si parla molto del deserto deleuziano ma lo si declina poco nella sua variante antropologica, quella dell&rsquo;abitare. Deserto, steppa, banchisa hanno generato le tende, microcosmi domestici&nbsp;in cui la circolazione tra il dentro e il fuori era garantita da un dispositivo osmotico: pelle,&nbsp;stuoia, tappeto. Il tappeto &egrave; un pavimento fluido, &egrave; una parete epiteliale, la membrana contro il&nbsp;mattone, il filtraggio contro l&rsquo;ermetico. Ora, il romanzo contemporaneo, come metonimia del&nbsp;narrare, &egrave; in prevalenza urbano, sedentario, litico. Venendo io, noi, da questo cuore di cultura striata, ho sempre cercato gli spazi letterari lisci, l&rsquo;antica lirica irlandese, il Kalevala, i canti sciamanici, e credo che sia arrivato il momento di fare urtare il romanzo contemporaneo, la&nbsp;poesia contemporanea, il racconto contemporaneo, il saggio contemporaneo con le facce&nbsp;invisibili ma brucianti dei popoli cacciatori-raccoglitori, riportando la parola alla sua essenza&nbsp;nomade, cosmogonica, visionaria. La via &egrave; chiara e tracciata. L&rsquo;ars poetica &egrave; gi&agrave; in Lascaux&nbsp;come in Werner Herzog che filma la grotta Chauvet. &Egrave; in Tolkien pi&ugrave; che in Dick, in Gilgamesh e non in Gadda. <br />Il mio desiderio &egrave; riuscire a dirlo in tempo, perch&eacute; il collasso non &egrave; un&nbsp;orizzonte, &egrave; in atto, e la parola poetica, il raccontare sono strumenti di sopravvivenza ora&nbsp;proprio come lo sono stati 30.000 anni fa. Ma il tempo stringe. Gli hunger games urbani&nbsp;proiettati nel presenzialismo in rete stanno distraendo la scrittura e i portatori di parola&nbsp;dall&rsquo;essenza nomade verso cui stiamo volenti o nolenti ritornando. Chi sar&agrave; pronto? Chi avr&agrave; arpioni d&rsquo;osso di parole per i prossimi tempi. Kronos &egrave; finito, possiamo affidarci a Kairos, ma&nbsp;solo se ragioneremo su intensit&agrave; e dissipazione come erano in grado di farlo i Paleoeschimesi&nbsp;a largo di Ellesmere o i primi Polinesiani che ascoltavano con le mani le correnti.</p>
<p><strong><em>GC</em></strong> - Torno a ribadire quanto abbiamo gi&agrave; in parte discusso: dal momento che il racconto ci offre un orizzonte di sopravvivenza, &egrave; arrivata l'ora di riconsiderare la fiction,&nbsp;che nel tempo non ha avuto sempre lo stesso valore (come anche tu hai indicato). A tal&nbsp;proposito, vorrei fare un'ulteriore digressione, rivolgendomi ad uno degli artifici giuridici pi&ugrave;&nbsp;largamente impiegati dal diritto romano: la cosiddetta <em>fictio legis</em>, ovvero quella finzione capace di &laquo;dominare il reale rompendo apertamente con esso&raquo;, come spiega Yan Thomas in un suo&nbsp;<a href="https://www.quodlibet.it/libro/9788874628100" target="_blank" rel="noopener">saggio</a>. Occorrer&agrave; fare un breve esempio di questa realt&agrave; operativa anche se opposta al "fatto":&nbsp;&egrave; noto che i cittadini romani fatti prigionieri dal nemico venivano privati della loro capacit&agrave;&nbsp;testamentaria. La <em>fictio legis Corneliae</em> sulla convalida dei testamenti dei cittadini morti in&nbsp;prigionia (81 a.c.) permetteva di scavalcare questa privazione attraverso una finzione <em>negativa</em>:&nbsp;si procedeva &laquo;come se non fossero caduti nella mani dei nemici&raquo; e, in tal modo, il testamento era considerato valido. Conosciamo anche una variante <em>positiva</em>: il momento della cattura dei prigionieri veniva fatto coincidere con il momento del loro decesso, &laquo;come se fossero morti&nbsp;nella loro condizione di cittadini&raquo;.<br />Ecco manifestato il potere del <em>come se /come se non</em>: una finzione snaturante che oltrepassa l'evidenza del fatto, producendo conseguenze concrete. C'&egrave; di pi&ugrave;: la <em>fictio legis</em> &egrave; stata di&nbsp;frequente considerata un artificio tipico dei sistemi pi&ugrave; conservatori, dal momento che&nbsp;permetterebbe di aggirare le norme vigenti senza dover produrre una vera riforma giuridica. Secondo Yan Thomas, questa riflessione ignora il carattere <em>autenticamente</em> radicale della finzione, ossia quello di porsi sempre al di l&agrave; di ogni ordine fisso delle "cose", in quello scarto dove la realt&agrave;, affrancata da se stessa, si <em>rifonda</em>. Questo carattere verr&agrave; messo in crisi nel Basso&nbsp;Medioevo, durante quel processo di cristiana naturalizzazione del mondo che decreter&agrave; tanto&nbsp;il “miracoloso” quanto “l'impossibile secondo natura”.&nbsp;<br />Mi sembra che questa digressione sulla <em>fictio legis</em> sia in qualche modo rivelatoria anche del modo in cui consideriamo attualmente la fiction, e che in essa si possa trovare una maniera per&nbsp;riscattarla: da mezzo per fuggire il fatto senza doverne modificare l'ordine, la finzione si scopre&nbsp;radicale potenza plasmatrice... Non si tratta dunque di ignorare la realt&agrave;, ma di riconoscerne&nbsp;l'artificio fondativo?</p>
<p><em><strong>MM</strong> -</em>&nbsp;Il progetto <em>La Grande Estinzione. Per un romanzo diffuso dell&rsquo;Antropocene</em> che ho avviato poco pi&ugrave; di un anno fa con Antonio Vena, si articola e declina&nbsp;in vari interventi un motto concinno a ci&ograve; che dici: <em>Fiction is Action</em>. L&rsquo;idea &egrave; semplice: non&nbsp;solo il nuovo tempo del collasso ha bisogno di nuove narrazioni, ma queste narrazioni possono/devono avere il potere di cambiare la realt&agrave;. Se cio&egrave; esiste una qualche via d&rsquo;uscita ai crolli dell&rsquo;Antropocene, crolli cognitivi, crolli economici, crolli culturali, crolli sistemici, &egrave; solo&nbsp;diventando storyteller di un nuovo presente/futuro. Non possiamo credere di agire sul reale&nbsp;attraverso i soli strumenti del politico e dell&rsquo;economico, occorre <em>incistare</em> il cambiamento in&nbsp;strati profondi della mente e ogni pratica-azione &egrave; limitata tranne una. Per raggiungere strati di&nbsp;coscienza profondi &egrave; necessario affidarsi al tool pi&ugrave; evoluto mai elaborato dalla nostra specie, il linguaggio. Ma anche questo non basta. Occorre recuperare al linguaggio qualit&agrave; primarie, maieutiche, demiurgiche, cosmogoniche, e insomma occorre riancorarlo alla sua essenza non denotativa, ma esplorativa, mantica, onirica. Linguaggio come i bisonti e i cervi di Lascaux,&nbsp;pensieri in forma animale che erano contemporaneamente selvaggina, principi totemici, mappe&nbsp;ecologiche, racconti mitici. Solo il linguaggio, a patto di risvegliarsi alle proprie origini&nbsp;sciamaniche, pu&ograve; garantire questa stratigrafia profonda che oggi ci manca e che ci serve per&nbsp;salvarci. Il “come se” ha origini antropologiche nelle grotte ornate dell&rsquo;Era glaciale, e da subito l&rsquo;uomo ha usato la <em>fictio </em>per sondare il reale e a volte per aggirarlo, per rovesciarlo. Le&nbsp;neuroscienze parlano di vicarianza, inventare mondi vicari in cui esercitare possitopie, in cui&nbsp;provare a vivere senza viverci davvero, per apprendere qualcosa di s&eacute; e degli altri, per&nbsp;immaginare scenari alternativi. Il romanzo dell'Antropocene non &egrave; un racconto distopico, non&nbsp;&egrave; <em>climate fiction</em>, non &egrave; una produzione Netflix. &Egrave; un dispositivo cognitivo che lavorando sui generi come specola, sul <em>worldbuilding </em>come simulazione, sul fantastico come straniamento&nbsp;pu&ograve; farci vedere quello che normalmente non vediamo, pu&ograve; farci immaginare quello che&nbsp;normalmente non sappiamo. Non si tratta quindi di letteratura, di romanzo borghese, di editoria,&nbsp;ma di mitopiesi in atto. N&eacute; pi&ugrave; n&eacute; meno. E il nostro futuro sar&agrave; narrativo in questo senso oppure&nbsp;non sar&agrave;.</p>
<p>%image5%</p>
<p><strong><em>GC</em> -</strong>&nbsp;Ecco l&rsquo;urgenza: impiegare le nostre risorse al di l&agrave; della miglioria ecologica - questione ancora profondamente antropocentrica -, verso una vera e propria <em>ecosofia</em>; nuove pratiche, che serviranno anche a rimodellare quella <em>plasticit&agrave; cerebrale</em> di cui proprio le neuroscienze ci offrono oggi un ritratto inedito, fitto di anfratti speculativi nei quali calarci per riportare alla luce ipotesi da tempo scacciate come <em>fantasticherie</em>. L&rsquo;idea che una partecipazione attiva ai moti delle immagini possa aiutarci a sospendere la falsa immediatezza della “realt&agrave;” e ad abbattere le transenne difensive con cui percepiamo ci&ograve; che ci sta intorno &egrave; una di queste ipotesi (Vittorio Gallese e Michele Guerra parlano di <em>simulazione liberata</em>).<br />Spingendoci un poco oltre, potremmo considerare gli scenari teorici suggeriti dalle neuroscienze come altri <em>laboratori</em> del favoloso; luoghi dell&rsquo;eccedenza, dello spossessamento,&nbsp;dell&rsquo;inappropriabile, che ci proiettano fuori dai nostri limiti&hellip;&nbsp;</p>
<p><strong><em>MM -</em></strong>&nbsp;le neuroscienze, la psicologia dello sviluppo, l&rsquo;antropologia evoluzionistica. Oppure, rispettivamente, vicarianza, pensiero magico, animismo. <em>Homo&nbsp;sapiens</em> ha usato e costruito moduli e modelli cognitivi per capire il mondo, per orientare&nbsp;semanticamente i fenomeni, per leggere lo spazio nelle sue articolazioni concettuali ed emozionali. Il comune denominatore &egrave; il pensiero narrativo: meglio pensarsi in una storia che in un vuoto gassoso di fenomeni ed epifenomeni. In questo senso, in una sorta di ipernarratologia,&nbsp;la vicarianza &egrave; fare <em>worldbuilding </em>per simulare mondi alternativi allo status quo,&nbsp;il pensiero magico fa ponte tra scenari irrelati ordinandoli in azioni/trame sequenziali/nonsequenziali,&nbsp;l&rsquo;animismo &egrave; un racconto complesso che attribuendo personalit&agrave; ad animali e cose&nbsp;li trasforma in personaggi agenti, in moltiplicatori di prospettive. Non &egrave; semplice neuroestetica o darwinismo applicato alla letteratura, &egrave; attingere alle radici stesse del comportamento&nbsp;narrativo della nostra specie: the <em>storytelling animal</em>&hellip; Ora, nell&rsquo;imbuto culturale e semantico&nbsp;generato dall&rsquo;Antropocene, non possiamo pi&ugrave; limitarci a ragionare un libro alla volta. Un libro&nbsp;non pu&ograve; pi&ugrave; esistere lasciandolo galleggiare solo in una specie di bolla virtuale generata da&nbsp;webinar e uffici stampa da remoto. Un libro oggi pu&ograve; esistere solo se gli si crea un <em>amnios</em>&nbsp;concettuale ed emozionale in cui esistere. Bisogna lavorare moltissimo sul contesto, sulla nicchia di accoglienza, cio&egrave; <em>fare pensiero</em>, abbandonando la strategia obsoleta del singolo titolo&nbsp;e ragionando per reti di relazione, per progetti narrativi integrati. Per questo con Antonio Vena&nbsp;parliamo di “romanzo diffuso”. Non solo per erodere il personalismo/individualismo di troppi&nbsp;scrittori generati dalla filosofia neoliberista degli anni Ottanta, che fa ancora presa sulla&nbsp;generazione dei ventenni-quarantenni di oggi, ma anche per generare scritture che si facciano&nbsp;eco tra loro, in una strategia ad alveare, collettiva e monastica, plurale e prosociale. Prendere consapevolezza dell&rsquo;antropologia profonda del narrare pu&ograve; dare agli scrittori di oggi un impulso per uscire dalla logica solitaria della premialit&agrave; editoriale, pu&ograve; generare pi&ugrave; scritture&nbsp;cosmogoniche che microegoiche, pu&ograve; predisporre la nostra mente a un salto cognitivo che &egrave;&nbsp;appunto l&rsquo;unica cosa reale che potr&agrave; salvarci dal collasso.</p>
<p>&nbsp;</p>
<p>______</p>
<p><em>Rimandiamo all'intervista a Matteo Meschiari, sempre apparsa su Singola, <a href="../../../articolo/matteo-meschiari-intervista" target="_blank" rel="noopener">a questa pagina</a>.</em></p>
<p>&nbsp;</p>