---
title: Tra «bloomsburiani» e metamorfosi  in La signora trasformata in volpe
image: IL_RIFUGIO_DELL_IRCOCERVO.jpg
created_at: 2020-07-09 06:00:55.000000000 Z
author: Il Rifugio dell’Ircocervo
layout: post
category: il-rifugio-dell-ircocervo
tags: il-rifugio-dell-ircocervo
original_link: https://ilrifugiodellircocervo.com/2020/07/09/tra-bloomsburiani-e-metamorfosi-in-la-signora-trasformata-in-volpe/
---

<a href='https://ilrifugiodellircocervo.com/2020/07/09/tra-bloomsburiani-e-metamorfosi-in-la-signora-trasformata-in-volpe/' target='_blank' > Leggi su Il Rifugio dell’Ircocervo</a>
<p style="text-align:center;"><strong><em>La signora trasformata in volpe</em>, David Garnett</strong><br />
<strong>(Adelphi, 2020 – trad. di S. Pareschi)</strong></p>
<p style="text-align:justify;"><strong><img loading="lazy" data-attachment-id="14997" data-permalink="https://ilrifugiodellircocervo.com/2020/07/09/tra-bloomsburiani-e-metamorfosi-in-la-signora-trasformata-in-volpe/lady-into-fox/" data-orig-file="https://ilrifugiodellircocervo.files.wordpress.com/2020/06/lady-into-fox.jpg" data-orig-size="600,943" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="lady into fox" data-image-description="" data-medium-file="https://ilrifugiodellircocervo.files.wordpress.com/2020/06/lady-into-fox.jpg?w=191" data-large-file="https://ilrifugiodellircocervo.files.wordpress.com/2020/06/lady-into-fox.jpg?w=600" class="  wp-image-14997 alignleft" src="https://ilrifugiodellircocervo.files.wordpress.com/2020/06/lady-into-fox.jpg" alt="lady into fox" width="200" height="314" srcset="https://ilrifugiodellircocervo.files.wordpress.com/2020/06/lady-into-fox.jpg?w=200&amp;h=314 200w, https://ilrifugiodellircocervo.files.wordpress.com/2020/06/lady-into-fox.jpg?w=400&amp;h=628 400w, https://ilrifugiodellircocervo.files.wordpress.com/2020/06/lady-into-fox.jpg?w=95&amp;h=150 95w, https://ilrifugiodellircocervo.files.wordpress.com/2020/06/lady-into-fox.jpg?w=191&amp;h=300 191w" sizes="(max-width: 200px) 100vw, 200px" />Dopo alcune edizioni italiane dal 1957 in poi, Adelphi ripubblica, con la traduzione di Silvia Pareschi, il racconto dell&#8217;autore inglese David Garnett <em>La signora trasformata in volpe</em></strong>. La short-story, uscita per la prima volta nel 1922, nasce come prodotto di una fantasticheria: pare che Garnett immaginasse spesso sua moglie nelle sembianze di una volpe, e il titolo all&#8217;inizio doveva essere semplicemente <em>The Metamorphosys of Mrs Tebrick</em>, ma poi, influenzato dall&#8217;incisione <em>Daphne mouée en laurier </em>contenuta in un libro di Ovidio che aveva a casa, l&#8217;autore scelse il più evocativo <em>Lady Into Fox</em> [1].</p>
<p><span id="more-14992"></span></p>
<p style="text-align:justify;"><strong>Come già intuito, <em>La signora trasformata in volpe</em>, ambientato nel 1880, è il resoconto di una metamorfosi, quella avvenuta ai danni della signora Silvia Tebrick</strong>, nata ironicamente Fox, che un giorno, durante una passeggiata per la campagna vicino casa con l&#8217;amorevole marito Mr Tebrick, <strong>si trasforma in volpe. </strong>La metamorfosi fisica è improvvisa oltre che istantanea, e avviene proprio quando Mr Tebrick comincia a trascinarla via dalla strada perché una battuta di caccia è ormai vicina, e lei sta rimanendo indietro:</p>
<p style="text-align:justify;">«Mr Tebrick, sentendo i cacciatori, affrettò il passo per raggiungere il limitare del boschetto, da dove avrebbero visto bene i segugi se la muta si fosse diretta dalla loro parte. Sua moglie rimaneva indietro, e lui, tenendola per mano, cominciò quasi a trascinarla. Prima che arrivassero al limitare, d&#8217;un tratto Silvia strappò via la mano dalla sua con violenza e diede un grido, e lui si voltò di scatto a guardarla. <em>Dove un istante prima si trovava sua moglie, adesso c&#8217;era una piccola volpe di un color rosso acceso</em>». (pp.16)</p>
<p style="text-align:justify;">Il fatto che la metamorfosi avvenga durante un momento di resistenza, seppur poco eclatante, nei confronti del marito non è un dettaglio di poco conto, anzi; se inserito nello specifico contesto storico-letterario dell&#8217;autore assume notevole significato. <strong>David Garnett era infatti un esponente – anche se non proprio di spicco, perché si unì tardi – del Bloomsbury Group</strong>, quel gruppo di intellettuali che nei primi trent’anni del Novecento si situò al centro del dibattito culturale in Inghilterra, e che tra i membri più eminenti contava artisti quali Duncan Grant – che conosceva Garnett e con cui ebbe anche una relazione – E. M. Forster, Lytton Stratchey, Leonard e Virginia Woolf.</p>
<p style="text-align:justify;">La filosofia dei «bloomsburiani» era molto composita e investiva tutti i campi del sapere e delle arti, ma, per meglio capire il senso della <em>Signora trasformata in volpe</em>, è sufficiente dire che il gruppo disconosceva in toto i costumi borghesi dell&#8217;epoca, inclusa la netta suddivisione dei ruoli maschili e femminili, oltre che l&#8217;idea di un&#8217;identità personale monolitica e immutabile: <strong>la <em>modernità</em> aveva ormai messo in crisi tutte le convenzioni vittoriane</strong>, scuotendo sin dalle fondamenta la struttura di una società che doveva necessariamente andare oltre per potersi rinnovare. <strong>All&#8217;arte come performance, ossia come <em>rappresentazione</em>, si sostituiva – in linea con i precetti modernisti – l&#8217;arte come <em>presentazione</em></strong>, presentazione in sé di un fatto qui e ora, proprio nel momento in cui sta avvenendo; ecco dunque spiegato l&#8217;uso di tecniche come il flusso di coscienza.</p>
<p style="text-align:justify;"><strong>Per ciò che riguarda <em>La signora trasformata in volpe</em>, non si può dire che a livello stilistico Garnett abbia aderito alla scuola woolfiana dello stream of consciousness.</strong> Di contro, anche se in linea generale si potrebbe leggere questo racconto come mera allegoria, sarebbe sminuente etichettarlo semplicemente come tale, poiché l&#8217;allegoria, lavorando sulla simbolizzazione dei contenuti, rimanderebbe più a una volontà di <em>rappresentazione</em> invece che di <em>presentazione</em>, mentre per Garnett: «il valore di tutte le opere d&#8217;arte è un valore letterale, non uno nascosto» [2].</p>
<p style="text-align:justify;"><strong>Da qui la grande potenza insita nell&#8217;uso della metamorfosi animalesca all&#8217;interno di <em>La signora trasformata in volpe</em></strong>, che facilita la percezione del racconto come sistema di simboli, rimandando a una specifica condizione femminile, alla forza di un amore assoluto; <strong>allo stesso tempo però, funziona anche come miccia per cambiamenti successivi</strong>, che si svelano con l&#8217;immediatezza del qui e ora durante il dipanarsi dell&#8217;azione.</p>
<p style="text-align:justify;"><strong>Si è detto che Silvia si tramuta in volpe, repentinamente. A seguito di questa metamorfosi fisica ne cominciano ben altre due, di tipo caratteriale</strong>. La prima è quella di Mrs Tebrick: all&#8217;inizio, anche se volpe, continua a mantenere il contegno e i modi propri di una signora che fa parte della buona borghesia vittoriana. Mano a mano che il tempo passa però, Silvia si inselvatichisce sempre di più, fino a liberarsi totalmente dalle convenzioni sociali umane per rispondere solamente al puro istinto animale.</p>
<p style="text-align:justify;"><strong>L&#8217;altro cambiamento a cui si assiste è quello di Mr Tebrick</strong>, che dapprima fa tutto quello che può, in nome dell&#8217;amore e del suo legame matrimoniale, perché Silvia continui a conservare i comportamenti di quando era sua moglie, e si dispera se accade il contrario. <strong>C&#8217;è quindi, all’inizio, una volontà di costrizione – inconsapevole, poiché percepita come <em>naturale</em> – da parte del marito nei confronti della moglie che fino a un certo momento è dalla moglie stessa avvalorata</strong>, e qui mi viene in mente il concetto bourdieusiano di <em>violenza simbolica</em>, alla base dei rapporti uomo-donna.</p>
<p style="text-align:justify;">Ma quando Mr Tebrick non ce la fa più, allora la situazione si ribalta: non è più l&#8217;uomo che agisce attivamente nel rapporto in maniera esclusiva, ma la donna; <strong>non è più il marito, nel costante tentativo di ratificare il suo dominio all’interno della dinamica di coppia, a condurre la relazione, ma la moglie.</strong> Una volta liberata la moglie, non più trascinata ma trascinante, a Mr Tebrick non resterà che inseguirla, e infine accettarla per quello che è, adesso sì – e non come prima – in nome del suo vero amore per lei.</p>
<p style="text-align:justify;">Un ultimo interrogativo, però, rimane a fine lettura. La metamorfosi caratteriale di Silvia viene giustificata nel testo – sia attraverso le parole del narratore in terza persona, sia nei discorsi indiretti riportati di Mr Tebrick – sempre come naturale conseguenza del fatto che la donna sia una volpe. <strong>Ma nulla, nel racconto, ci dà conferme inconfutabili sulla questione. </strong></p>
<p style="text-align:justify;"><strong>Di conseguenza, l&#8217;ipotesi secondo cui Silvia abbia preferito abbandonarsi per scelta ai piaceri dell’istinto animale</strong> (piacere: altra parola chiave del Bloomsbury Group) <strong>invece di vivere alle condizioni del marito rimane aperta</strong>, ed è questo, tra i tanti, l&#8217;elemento forse più interessante di un racconto che, soprattutto se inserito nel suo contesto di creazione, ha veramente molto da dire.</p>
<p>Angela Marino</p>
<hr />
<p>[1] PMLA, Vol. 73, No. 4, <em>The Metamorphoses of David Garnett</em>, W. R. Irwin, p. 388.<br />
[2] Ivi, p. 389, mia traduzione.</p>