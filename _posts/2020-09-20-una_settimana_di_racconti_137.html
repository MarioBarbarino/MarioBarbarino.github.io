---
title: 'Una settimana di racconti #137'
image: ITALIANSBOOKITBETTER.jpg
created_at: 2020-09-20 20:42:40.000000000 Z
author: Italiansbookitbetter
layout: post
category: italiansbookitbetter
tags: italiansbookitbetter
original_link: https://italiansbookitbetter.wordpress.com/2020/09/20/una-settimana-di-racconti-137/
---

<a href='https://italiansbookitbetter.wordpress.com/2020/09/20/una-settimana-di-racconti-137/' target='_blank' > Leggi su Italiansbookitbetter</a>
<p><em>Mi piace fantasticare su quali saranno gli autori che troveremo domani negli scaffali delle librerie. Se posso farlo è anche grazie al lavoro che fanno le riviste letterarie e i collettivi, che continuano a dare la possibilità agli scrittori di poter condividere i loro racconti senza necessariamente dover aspettare di farne un libro, agli autori sconosciuti di muovere i primi passi e a noi lettori di scoprire in che direzione muoverà la letteratura di domani. Fortunatamente di riviste (di carta e online) e di collettivi ce ne sono tantissimi ma sfortunatamente non ho il tempo di leggerli tutti .</em></p>



<p><em>Questa non è una classifica ma solo un riepilogo dei racconti che ho letto e che mi sono piaciuti questa settimana.</em></p>



<figure class="wp-block-gallery columns-1 is-cropped"><ul data-carousel-extra='{"blog_id":134718976,"permalink":"https:\/\/italiansbookitbetter.wordpress.com\/2020\/09\/20\/una-settimana-di-racconti-137\/"}' class="blocks-gallery-grid"><li class="blocks-gallery-item"><figure><img data-attachment-id="3493" data-permalink="https://italiansbookitbetter.wordpress.com/137/" data-orig-file="https://italiansbookitbetter.files.wordpress.com/2020/09/137.jpg" data-orig-size="2000,1545" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;1&quot;}" data-image-title="137" data-image-description="" data-medium-file="https://italiansbookitbetter.files.wordpress.com/2020/09/137.jpg?w=300" data-large-file="https://italiansbookitbetter.files.wordpress.com/2020/09/137.jpg?w=615" src="https://italiansbookitbetter.files.wordpress.com/2020/09/137.jpg?w=1024" alt="" data-id="3493" data-link="https://italiansbookitbetter.wordpress.com/137/" class="wp-image-3493" srcset="https://italiansbookitbetter.files.wordpress.com/2020/09/137.jpg?w=1024 1024w, https://italiansbookitbetter.files.wordpress.com/2020/09/137.jpg?w=150 150w, https://italiansbookitbetter.files.wordpress.com/2020/09/137.jpg?w=300 300w, https://italiansbookitbetter.files.wordpress.com/2020/09/137.jpg?w=768 768w, https://italiansbookitbetter.files.wordpress.com/2020/09/137.jpg 2000w" sizes="(max-width: 1024px) 100vw, 1024px" /></figure></li></ul></figure>


<p><span id="more-3478"></span></p>


<blockquote class="wp-block-quote"><p>In quei mesi ho dato a Matteo tutto quello che chiedeva, e anche quello che pensavo di dovergli: la mia verginità, i miei compiti, il mio tempo, la mia devozione.&nbsp;</p></blockquote>



<p><a href="https://narrandom.it/2020/09/15/col-senno-di-poi/?fbclid=IwAR1kdl7WIVk1frDL4jyaxakpDmXbkqd6NwAvZOK9EG8waPEKVJ6zO0SYQE0">Col senno di poi</a> di Martina Marasco su <a href="https://narrandom.it/">Narrandom</a></p>



<p>Le vie del dolore. </p>



<blockquote class="wp-block-quote"><p>La gazza ladra Penny addestrata – si diceva – a rubare piccoli tesori luccicanti che poi l’umano rivendeva ai mercatini, mi predò le cento lire che servivano a comprare le patate. Non me le rubò, le gettai io a terra per lasciargliele prendere e salvare la catenina d’oro con la madonnina appesa. Da stupida a eroina grazie a una sola piccola bugia. Stavo imparando a vivere?</p></blockquote>



<p><a href="https://formicaleone.com/2020/09/15/zucchero-e-pane-di-roberta-zimei/?fbclid=IwAR3XPkUtzfWMGaaqHxgYdC-BTcEngZqa7FvkVGtBnTNX-eFKYngmCKSyV9s">Zucchero e pane</a> di Roberta Zimei su <a href="https://formicaleone.com/">Formicaleone</a></p>



<p>Il caos del ricordare.</p>



<blockquote class="wp-block-quote"><p>La costa, che guardava disattenta, sazia delle sue maledizioni, vedeva che quel fumo esagerava, e tanta, troppa era la carne, ma non di quelle a pescheria e neppure comperata al macellaio. La Consiglia prima infastidita, annunciava adesso riluttante che bisognava calarsi dentro all’onde</p></blockquote>



<p><a href="http://www.minimaetmoralia.it/wp/la-prospettiva-degli-altri/">La prospettiva degli altri</a> di Graziano Gala su <a href="http://www.minimaetmoralia.it/wp/">minima&amp;moralia</a></p>



<p>Un fatto, mille sfumature. </p>



<blockquote class="wp-block-quote"><p> Supero una spiaggia e quella dopo ancora. Traccio una linea di fuga a tendini tesi. Più avanzo e più la sabbia si svuota di corpi.</p></blockquote>



<p><a href="http://www.pastrengolit.com/rivista/2020/09/15/racconto-giulia-sarli/?fbclid=IwAR3FqdV7mwQrvbapgaetlpCHxXzRl29gubnzRremyQXgB-V4hf3uePtTd-I">Churchill</a> di Giulia Sarli su <a href="http://www.pastrengolit.com/rivista-racconti/">Pastrengo</a></p>



<p>Come rinascere.  </p>



<blockquote class="wp-block-quote"><p>Matilde tentò di concentrarsi su di loro per tutto il tempo in cui li osservò muovere le labbra, ma ci riuscì solo alla fine, quando ormai parlavano di amore, della fortuna di essersi incontrati, e dicevano che le cose funzionavano comunque bene e che la vita era una. Poi, nel momento in cui la sua concentrazione raggiunse il picco, si accorse di avere ovunque su di sé l’odore di quella casa, di Arianna e Marco, della bambina, del cibo che aveva mangiato, e che del suo amato profumo non restava neanche il più piccolo sentore.</p></blockquote>



<p><a href="http://www.spazinclusi.org/racconti/contemporaneo/sotto-il-tavolo/?fbclid=IwAR3XPkUtzfWMGaaqHxgYdC-BTcEngZqa7FvkVGtBnTNX-eFKYngmCKSyV9s">Sotto il tavolo</a> di Riccardo Meozzi su <a href="http://www.spazinclusi.org/">Spazinclusi </a></p>



<p>Exit strategy. </p>



<blockquote class="wp-block-quote"><p>Al centro della testiera alta e stretta – più che una testiera, sembrava un pulpito o un confessionale – spiccava un medaglione in vetro dorato rappresentante una coppia, un uomo e una donna con gli occhi strabuzzati e lo sguardo fisso come una pugnalata nel vuoto, chiaramente proveniente da un contesto funerario.</p></blockquote>



<p><a href="https://verderivista.wordpress.com/2020/09/14/cover-2/?fbclid=IwAR0Xoz10yGE58RAKWK4yVJKiiaMgVRIpUlEsHQAD17hZZ25UDPbs6ZjQvj4">Il moschiglione</a> di Monica Pezzella su <a href="https://verderivista.wordpress.com/">Verde</a></p>



<p>Le cose da tacere. </p>



<blockquote class="wp-block-quote"><p>La descrizione era piuttosto semplice:&nbsp;<em>Sleep&nbsp;</em>prometteva di individuare, nel complesso tessuto degli utenti&nbsp;iscritti, una persona affine con cui condividere una serata e, nel caso, una notte. Gli iscritti dovevano rispettare le venticinque regole prima, durante e dopo l’appuntamento, pena la cancellazione immediata.</p></blockquote>



<p><a href="https://neutopiablog.org/2020/09/15/i-segni-particolari/">I segni particolari</a> di Belisario A. Laveneziana su<a href="https://neutopiablog.org/"> Neutopia</a></p>



<p>Attenersi alle regola. </p>



<blockquote class="wp-block-quote"><p>Angelica sospira molto, come se fosse triste, ma tiene gli occhi socchiusi come la porta della sua camera. Dice parole che suonano come poesie. a volte sospira e basta. </p></blockquote>



<p><a href="http://spaghettiwriters.it/racconti_list/angelica/?fbclid=IwAR2DZiBmS00s3-QyJD5pL8u2y7rPwUtySrbq0SNPBPgHBaRbQCnKGxi-4Yo">Angelica</a> di Rachele Salvini su <a href="http://spaghettiwriters.it/">Spaghetti Writers</a></p>



<p>Sbirciare. </p>



<blockquote class="wp-block-quote"><p>Le uniche scarpe col tacco che teneva sotto il letto, la Guglielmini le metteva soltanto ai funerali, sicché erano praticamente nuove anche se avevano la metà esatta dei suoi anni. Quando la gente piangeva un morto non badava alle gambe di nessuno, così la professoressa indossava pure la gonna e si concedeva di essere tristissimamente bella, camminando dietro il feretro fino al cimitero.</p></blockquote>



<p><a href="https://rivista.inutile.eu/2020/09/venerdi/?fbclid=IwAR0s0QSGTYB8F_j7VvS4JLjLk3cNGH6KORCs8DrOxdTR1mXXMvJ82aBmUpk">Venerdì</a> di Ilaria Vajngerl su <a href="https://rivista.inutile.eu/">inutile</a></p>



<p>Vendetta.</p>



<p></p>



<p>E inoltre: </p>



<p>è nata una nuova rivista! Si chiama <a href="https://www.micorrizelitlab.it/">Micorrize</a> ed è diretta da Antonio Russo De Vivo </p>



<p></p>



<p><strong>Buone letture!</strong></p>