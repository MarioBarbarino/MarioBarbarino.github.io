---
title: Venezia 77, giorno 10. La coppia RezzaMastrella al Lido con l’anarchico ‘Samp’
image: MILENA.png
created_at: 2020-09-11 13:33:36.000000000 Z
author: Milena
layout: post
category: MILENA
tags: MILENA
original_link: http://www.rivistamilena.it/2020/09/11/venezia-77-giorno-10-la-coppia-rezzamastrella-al-lido-con-lanarchico-samp/
---

<a href='http://www.rivistamilena.it/2020/09/11/venezia-77-giorno-10-la-coppia-rezzamastrella-al-lido-con-lanarchico-samp/' target='_blank'> Leggi su + item.title</a>
<p style="text-align: justify;"><img class="alignleft" src="https://quinlan.it/upload/images/2020/09/samp-2020-rezza-mastrella-cov932-932x460.jpg" alt="Visualizza immagine di origine" width="294" height="145" />Ieri alle &#8220;Giornate degli Autori&#8221; è stato presentato <em>Samp</em>, diretto da <strong>Antonio Rezza</strong> e <strong>Flavia Mastrella</strong>. Bisognarebbe forse aggiungere che si tratta del &#8220;nuovo film&#8221; del famoso duo, noto soprattutto per la sua attività teatrale, ma sarebbe una definizione impropria e persino, per certi aspetti, risibile. Infatti,  lo spettatore che si imbattesse in questo UFO, in questo oggetto filmico ed estetico diseguale e misterioso, l&#8217;unica opera italiana veramente indipendente di tutta la Mostra, proverebbe un senso di straniamento nel vedere in scena (<em>pardon</em>, davanti allo schermo) uno scatenato Antonio Rezza visibilmente più giovane. <em>Samp </em>è, infatti, un progetto che risale addirittura a vent&#8217;anni fa, concepito nel 2001 e abbandonato dai due registi nel momento in cui, come ha spiegato Rezza al termine della proiezione ufficiale, &#8220;<em>avevamo capito che il cinema era morto, almeno quello indipendente in cui crediamo noi</em>&#8220;.</p>
<p style="text-align: justify;"><img class="alignright" src="https://quinlan.it/upload/images/2020/09/samp-2020-rezza-mastrella-02-932x578.jpg" alt="Visualizza immagine di origine" width="261" height="162" />Così i due artisti, salvo una breve sortita con il documentario <em>Milano, via</em> <em>Padova</em>,<em> </em>realizzato nel 2016, hanno deciso di dedicarsi esclusivamente alla loro passione principale, il teatro. La scelta si è poi rivelata estremamente lungimirante non solo perché ormai RezzaMastrella è un vero e proprioo marchio di qualità per quanto riguarda il palcoscenico ma anche in virtù del <strong>Leone d&#8217;oro alla carriera per il Teatro</strong>, vinto dalla coppia nel 2o18. In ogni caso, va specificato che <em>Samp </em>non è la prima sortita dietro la macchina da presa per Antonio e Flavia, che in precedenza avevano già diretto anche <em>Confusus</em> (1993), <em>Escoriandoli </em>(1996) e <em>Delitto sul Po</em> (2001), prima di decidere di dedicare il nuovo millennio esclusivamente al teatro. <em>Samp</em>, presentato come &#8220;Evento Speciale&#8221;, è la storia (ammesso che si possa parlare di &#8220;storia&#8221;) di un <em>killer</em> impegnato a uccidere le tradizioni. Il film è stato girato in massima parte in Puglia e &#8220;<em>si ispira</em> &#8211; è ancora Rezza a precisarlo &#8211; <em>alla figura di un possible San Paolo, che alla fine non appare mai</em>&#8220;. Nell&#8217;idea iniziale, infatti, poi non realizzata, a un certo punto doveva apparire anche la figura del famoso autore delle Lettere del Nuovo Testamento.</p>
<p style="text-align: justify;"><img class="alignleft" src="https://www.taxidrivers.it/wp-content/uploads/2020/09/03-_-SAMP-di-RezzaMastrella-_-Antonio-Rezza-e-Flavia-Mastrella-foto-Antonio-Musci--560x600.jpg" alt="Visualizza immagine di origine" width="188" height="201" />Nel film, Samp, pistola alla mano (che è in realtà una sorta di oggetto idraulico) viene incaricato da un presidente di uccidere i custodi della tradizione, rappresentati dai vecchi del paese, e deve anche eliminare tutti i soggetti della società considerati nocivi: amici del cuore, <em>boy scout</em>, precari, disoccupati. Detto questo, appare tuttavia del tutto inutile e superfluo provare a mettere insieme una &#8220;trama&#8221;, una sinossi di un film che trae invece la sua forza dalla <strong>follia anarchica, iconoclasta e dissacrante</strong> che lo percorre dall&#8217;inizio alla fine. Samp uccide la madre e vorrebbe aver ucciso il padre, succhia il seno di una donna poco dopo il primo delitto rivelando immediatamente la sua volontà di rigettare qualsiasi progenitura, proprio come i due artisti che respingono orgogliosamente qualsiasi volontà di classificazione, di filiazione artistica.</p>
<p style="text-align: justify;"><img class="wp-image-9387 alignright" src="http://www.rivistamilena.it/wp-content/uploads/2020/09/Mastrella-Rezza-SAMP-5-189x300.jpg" alt="" width="118" height="187" srcset="http://www.rivistamilena.it/wp-content/uploads/2020/09/Mastrella-Rezza-SAMP-5-189x300.jpg 189w, http://www.rivistamilena.it/wp-content/uploads/2020/09/Mastrella-Rezza-SAMP-5-768x1217.jpg 768w, http://www.rivistamilena.it/wp-content/uploads/2020/09/Mastrella-Rezza-SAMP-5-646x1024.jpg 646w" sizes="(max-width: 118px) 100vw, 118px" />Presentando il loro film, infatti, la curatrice <strong>Gaia Furrer</strong> ha riferito un aneddoto: un critico straniero, non conoscendo i due artisti, le ha chiesto a cosa assomigliasse il loro cinema. La verità &#8211; ha risposto Furrer &#8211; è che RezzaMastrella sono un oggetto inafferrabile, inclassificabile, il loro cinema non somiglia a quello di nessun altro. Per quanto ci sia senz&#8217;altro del vero in questa affermazione, a voler comunque cercare un modello è impossibile non pensare a <strong>Carmelo Bene</strong>, per quanto il regista pugliese dava spazio soprattutto alle timbriche vocali mentre Rezza mette soprattutto al centro della scena il suo corpo snodabile e funambolico. <em>Samp </em>è quindi guidato da una forza primigenia, che però non cerca la provocazione fine a se stessa limitandosi (se così si può dire) a fare ciò che è richiesto all&#8217;arte: scuotere, scompaginare le carte, cercare il percorso meno battuto e scontato.</p>
<p style="text-align: justify;"><img class="size-medium wp-image-9388 alignleft" src="http://www.rivistamilena.it/wp-content/uploads/2020/09/Mastrella-Rezza-SAMP-3-213x300.jpg" alt="" width="213" height="300" srcset="http://www.rivistamilena.it/wp-content/uploads/2020/09/Mastrella-Rezza-SAMP-3-213x300.jpg 213w, http://www.rivistamilena.it/wp-content/uploads/2020/09/Mastrella-Rezza-SAMP-3-768x1080.jpg 768w, http://www.rivistamilena.it/wp-content/uploads/2020/09/Mastrella-Rezza-SAMP-3-728x1024.jpg 728w" sizes="(max-width: 213px) 100vw, 213px" /></p>
<p style="text-align: justify;">RezzaMastrella puntano su una messinscena <em>naïf</em>, per quanto &#8211; è inutile nasconderlo, al netto di ogni romanticismo e radicalismo &#8211; la loro scelta sia solo in parte politica perché dettata purtroppo anche da una povertà di mezzi dei quali i due artisti riescono solo in parte a far tesoro. Non si può negare, infatti, che un supporto economico anche minimo, pur nel pieno rispetto della loro vocazione all&#8217;autarchia produttiva, sarebbe stato senz&#8217;altro d&#8217;aiuto, soprattutto per una migliore cura degli aspetti sonori di un film in cui l&#8217;audio è di scarsa qualità. D&#8217;altronde, <strong>Antonio Rezza</strong>, pur rivendicando giustamente la propria libertà espressiva (memorabile il suo intervento a fine proiezione), ci ha tenuto a sottolineare come il cinema indipendente necessiterebbe di maggiore supporto e come la settima arte sia troppo spesso vittima di &#8220;<em>produttori che somigliano a dei commercialisti mentre io vorrei che il nostro lavoro fosse giudicato in base alla qualità</em>&#8220;.</p>
<p style="text-align: justify;">Nell&#8217;accostarsi a <em>Samp</em>, che speriamo possa farsi largo nelle maglie sempre strettissime della distribuzione, lo spettatore deve prepararsi al fatto che si troverà davanti un&#8217;opera sbilenca, scombiccherata, certamente non priva di difetti e della quale si avverte tutta la travagliata lavorazione ma che resta, tuttavia, una boccata d&#8217;ossigeno rispetto all&#8217;omologazione di un cinema italiano sempre più asfittico, standardizzato e privo di slancio. <em>Samp </em>è quindi la chiave d&#8217;accesso a un territorio poco abitato eppure lussureggiante di vita, magari ridondante ed estremo ma puro, incontaminato, fecondo, geniale.</p>
<div class="fitvids-video"><iframe width="800" height="450" src="https://www.youtube.com/embed/1RBJKX9pyjw?feature=oembed" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe></div>
<p style="text-align: justify;"><em>©RIPRODUZIONE RISERVATA – Ne è consentita esclusivamente una riproduzione parziale con citazione della fonte, Milena Edizioni o </em><a href="http://www.rivistamilena.it">www.rivistamilena.it</a></p>
<iframe src="http://www.facebook.com/plugins/like.php?href=http%3A%2F%2Fwww.rivistamilena.it%2F2020%2F09%2F11%2Fvenezia-77-giorno-10-la-coppia-rezzamastrella-al-lido-con-lanarchico-samp%2F&amp;layout=button_count&amp;&amp;width=450&amp;action=like&amp;colorscheme=light" scrolling="no" frameborder="0" allowTransparency="true" style="border:none; overflow:hidden; width:450px;height:20px;margin-top:5px;"></iframe>