---
title: "“Ada brucia” e le complicazioni dell’amore"
image: IL_RIFUGIO_DELL_IRCOCERVO.jpg
created_at: 2020-07-20 06:26:05.000000000 Z
author: Il Rifugio dell’Ircocervo
layout: post
category: il-rifugio-dell-ircocervo
tags: il-rifugio-dell-ircocervo
original_link: https://ilrifugiodellircocervo.com/2020/07/20/ada-brucia-e-le-complicazioni-dellamore/
---

<a href='https://ilrifugiodellircocervo.com/2020/07/20/ada-brucia-e-le-complicazioni-dellamore/' target='_blank' > Leggi su Il Rifugio dell’Ircocervo</a>
<p style="text-align:center;"><em><strong>Ada brucia, </strong></em><strong>di Anja Trevisan<br />
</strong><strong>(effequ, 2020)</strong></p>
<p style="text-align:justify;"><img loading="lazy" data-attachment-id="15162" data-permalink="https://ilrifugiodellircocervo.com/2020/07/20/ada-brucia-e-le-complicazioni-dellamore/adabrucia_prima01/" data-orig-file="https://ilrifugiodellircocervo.files.wordpress.com/2020/07/adabrucia_prima01.jpg" data-orig-size="1772,2244" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="AdaBrucia_Prima01" data-image-description="" data-medium-file="https://ilrifugiodellircocervo.files.wordpress.com/2020/07/adabrucia_prima01.jpg?w=237" data-large-file="https://ilrifugiodellircocervo.files.wordpress.com/2020/07/adabrucia_prima01.jpg?w=656" class="  wp-image-15162 alignleft" src="https://ilrifugiodellircocervo.files.wordpress.com/2020/07/adabrucia_prima01.jpg?w=474" alt="AdaBrucia_Prima01" width="195" height="247" srcset="https://ilrifugiodellircocervo.files.wordpress.com/2020/07/adabrucia_prima01.jpg?w=195 195w, https://ilrifugiodellircocervo.files.wordpress.com/2020/07/adabrucia_prima01.jpg?w=390 390w, https://ilrifugiodellircocervo.files.wordpress.com/2020/07/adabrucia_prima01.jpg?w=118 118w, https://ilrifugiodellircocervo.files.wordpress.com/2020/07/adabrucia_prima01.jpg?w=237 237w" sizes="(max-width: 195px) 100vw, 195px" />1980: Rino ha 25 anni, vive in un paesino dell&#8217;Umbria e fa l&#8217;orologiaio come suo nonno. Da lui ha ereditato una casa isolata tra i boschi, un forte senso della giustizia e una collezione di libri per bambini. È un giovane timido e peculiare, non ha molti amici e la sua esistenza è solitaria e abitudinaria. Ha un segreto: l&#8217;emozione incontenibile che lo coglie davanti alle bambine. Inizia così <strong><em>Ada brucia</em></strong>, l&#8217;esordio di <strong>Anja Trevisan</strong> pubblicato da <strong>effequ</strong>. <span id="more-15152"></span></p>
<p style="text-align:justify;">Convinto di essersi innamorato della piccola Ada, di soli nove mesi, Rino la rapisce e la cresce a casa propria, isolata dal mondo, in <strong>una prigione che è una gabbia d&#8217;amore e attenzioni</strong>. Per impedire che la bambina esca e corra il rischio di essere vista da occhi estranei, <strong>Rino le racconta che la terra le brucerebbe i piedi se provasse a calpestarla senza scarpe</strong>. Prima di poter uscire, i piedi della piccola Ada dovranno diventare grandi quanto quelli di Rino: solo così potrà mettersi le scarpe di lui e camminare senza pericolo.</p>
<p style="text-align:justify;">Il corpo centrale del romanzo è il racconto della quotidianità di Rino e Ada, scandita da <strong>rituali, abitudini condivise e dalla morbosa necessità di nascondersi dal resto del mondo</strong>. In una narrazione conturbante e slegata dalla realtà, come lo sono i protagonisti, <strong>Rino instaura con la bambina una dinamica di coppia</strong>, con tanto di litigate in cui non è certo di avere la meglio. L&#8217;uomo desidera più di ogni altra cosa che il suo amore sia ricambiato, e cerca dei segni di accoglienza o respingimento in Ada, interpreta le sue espressioni e i suoi silenzi come quelli di un&#8217;amante.</p>
<p style="text-align:justify;"><strong>Il personaggio di Rino, colonna portante dell&#8217;opera, è delineato con estrema lucidità</strong>: per il lettore, nonostante l&#8217;istintivo ribrezzo che le azioni e i pensieri del personaggio suscitano, è impossibile bollarlo semplicemente come il <em>cattivo</em> della storia. Nonostante, infatti, l&#8217;autrice lasci intuire lo squilibrio dell&#8217;uomo in più momenti, e crei anzi una convincente rete di indizi sulle cause della sua condizione, <strong>il romanzo è anche una denuncia sul tabù assoluto che grava sul tema</strong>. Rino non è intrinsecamente cattivo né violento, e avrebbe avuto bisogno di aiuto, sostegno e supporto prima di arrivare alla follia totale.</p>
<p style="text-align:justify;">Un altro tema interessante portato all&#8217;estremo nel romanzo è l&#8217;<strong>ideale dell&#8217;amore assoluto, che giustifica qualunque tipo di azione</strong>. Nei momenti prima di rapire Ada, Rino, al cimitero, cerca di giustificarsi con il nonno defunto e si dice che anche lui approverebbe quello che sta per fare, perché <em>l&#8217;amore è giusto e allora è giusto che lei stia con lui</em> [p. 33]. L&#8217;amore continua a essere la giustificazione di Rino per tutti gli anni che la piccola passa con lui; anche Ada viene abituata a pensarsi come la protagonista di una storia d&#8217;amore. E allora il lettore è costretto ad ammettere che <strong>l&#8217;amore, anche se c&#8217;è, non è affatto giusto per antonomasia; che anzi molto più spesso è tossico e distruttivo</strong>.</p>
<p style="text-align:justify;"><strong>Ada rimane con Rino per tredici anni, prima che uno spiraglio si apra nel suo carcere perfetto e lei venga liberata e l&#8217;uomo arrestato e processato</strong>. La parte finale del romanzo si concentra sulla ragazza e sul suo primo ingresso nel mondo<em> normale</em>, su una dipendenza che la tiene ancora prigioniera e bramosa. Avrei apprezzato leggere il punto di vista di Rino, le sensazioni provate in carcere e quello che sente una volta tornato in libertà: il suo personaggio è il tratto più emblematico del romanzo e la chiave di lettura dell&#8217;opera sarebbe passata più efficacemente tramite lui.</p>
<p style="text-align:justify;"><em>Ada brucia</em> è un romanzo a cui si ripensa incessantemente dopo averlo chiuso: <strong>disturba e tormenta</strong>, e ci riesce anche grazie a una prosa sicura e matura, impalcatura imprescindibile per una narrazione così particolare, tant&#8217;è che stupisce scoprire la giovane età dell&#8217;autrice.  Un libro necessario e coraggioso, che aleggia su una tematica forte con delicatezza, quasi in punta di piedi.</p>
<p>&nbsp;</p>
<p>Loreta Minutilli</p>
<p>&nbsp;</p>