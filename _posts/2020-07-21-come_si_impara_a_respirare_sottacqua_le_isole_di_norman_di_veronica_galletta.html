---
title: Come si impara a respirare sott’acqua – Le isole di Norman, di Veronica Galletta
image: DONNE_DIFETTOSE.jpg
created_at: 2020-07-21 10:48:12.000000000 Z
author: Donne difettose
layout: post
category: donne-difettose
tags: donne-difettose
original_link: https://donnedifettose.com/2020/07/21/come-si-impara-a-respirare-sottacqua-le-isole-di-norman-di-veronica-galletta/
---

<a href='https://donnedifettose.com/2020/07/21/come-si-impara-a-respirare-sottacqua-le-isole-di-norman-di-veronica-galletta/' target='_blank' > Leggi su Donne difettose</a>
<p class="has-text-align-center"><strong><em>di Beatrice Galluzzi</em></strong></p>



<figure class="wp-block-image size-large"><img data-attachment-id="2762" data-permalink="https://donnedifettose.com/img_20200527_115540_989/" data-orig-file="https://donnedifettose.files.wordpress.com/2020/07/img_20200527_115540_989.jpg" data-orig-size="3457,2976" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="img_20200527_115540_989" data-image-description="" data-medium-file="https://donnedifettose.files.wordpress.com/2020/07/img_20200527_115540_989.jpg?w=300" data-large-file="https://donnedifettose.files.wordpress.com/2020/07/img_20200527_115540_989.jpg?w=840" src="https://donnedifettose.files.wordpress.com/2020/07/img_20200527_115540_989.jpg?w=1024" alt="" class="wp-image-2762" srcset="https://donnedifettose.files.wordpress.com/2020/07/img_20200527_115540_989.jpg?w=1024 1024w, https://donnedifettose.files.wordpress.com/2020/07/img_20200527_115540_989.jpg?w=2048 2048w, https://donnedifettose.files.wordpress.com/2020/07/img_20200527_115540_989.jpg?w=150 150w, https://donnedifettose.files.wordpress.com/2020/07/img_20200527_115540_989.jpg?w=300 300w, https://donnedifettose.files.wordpress.com/2020/07/img_20200527_115540_989.jpg?w=768 768w" sizes="(max-width: 1024px) 100vw, 1024px" /><figcaption>Le isole di Norman, vincitore del Campiello Opera Prima</figcaption></figure>



<p>Passare per<strong> Le isole di Norman</strong> (Italo Svevo, 2020) vuol dire <strong>immergersi</strong>. E questo non ha solo a che vedere con lʼacqua che le circonda, e la <strong>Sicilia</strong>, sorretta dalle leggendarie colonne, subissate assieme a Colapesce. Passare da unʼisola allʼaltra, nel libro di <strong>Veronica Galletta</strong>, vuol dire farlo <strong>trattenendo il fiato</strong>. <strong>Unʼapnea</strong> guidata dellʼ<strong>imperatrice delle immersioni</strong>, che con la sua scrittura ci lascia intravedere quello che sta sotto, tra gli <strong>abissi perduti</strong> di ricordi mutevoli eppure incisi sulle rocce, aggrappati ferocemente a quelle <strong>terre emerse</strong> che forse sono solo immaginarie. O forse, fin troppo concrete, rincuorano i naviganti con lʼapparire della loro sagoma allʼorizzonte.</p>



<span id="more-2760"></span>



<p>&#8220;<em>Del resto non è facile vivere sullʼIsola. Di questo gli abitanti si fanno forza. Bisogna indagarla a fondo, e avere pazienza. Non è solo vestigia del passato, templi dorici, sfoggio di stili, perfezione di piazze e scorci. Non è solo colori eterni, rigoglio di giardini nascosti, passeggiate sul lungomare. </em><em>È il vento incessante, che fa saltare le antenne e abbatte i cartelli segnaletici, è il salmastro che mangia le facciate dei palazzi e la carrozzeria delle automobili. </em><em>È&nbsp; lo scempio putrido alla fine del mercato, resti di frutta e verdura nei rigagnoli di scolo, cavolfiori spogliati, arance che rotolano come teste mozzate</em>.&#8221;</p>



<p><strong>Ortigia</strong> è la dimora di <strong>Elena</strong>, la protagonista, che la abita come se fosse <strong>la sua pelle</strong>, delineandone i confini di continuo. Le <strong>divagazioni erranti</strong> che compie tra le mura domestiche hanno lo scopo di fissare il contesto in una dimensione reale, papabile, ingannando la <strong>tridimensionalità</strong> che tanto agogna, mentre cerca di animare le sue <strong>mappe</strong>. Le mattonelle di una griglia da 1 a 12, da A a N, in una <strong>battaglia navale </strong>che è la sua, di battaglia.</p>



<p>Quando il libro inizia, <strong>Elena</strong> si sta iscrivendo alla facoltà di <strong>Geologia</strong>. Che le vicende narrate debbano essere sondabili, come <strong>i sassi</strong>, e impossibili da deformare; e che come i sassi, se le lanci in mare, che esse affondino. Ed è proprio nel momento in cui si delinea il bisogno di <strong>tangibilità</strong> della protagonista che qualcosa di leggero e inafferrabile fa perdere le sue tracce. La <strong>madre di Elena</strong> sparisce, evanescente come una <strong>goccia</strong> dʼ acqua che evapora nel palmo della mano; le basta il barlume di un raggio di sole, in giornate inondate dalla <strong>luce </strong>di Ortigia, che ne accoglie docilmente i riverberi, e li riflette negli anfratti occulti.</p>



<p>&#8220;<em>La sequenza si ripeterà ogni volta identica. Lei sul primo gradino delle scale di casa, lo sguardo rivolto verso lʼalto. Il corpo contratto mentre sale fino al ballatoio, gli occhi spalancati alla ricerca di una presenza, le orecchie tese a percepire i rumori, il naso attento a sentire lʼodore del caffè. Ma niente. È lʼassenza a colpirla, lo spazio vuoto lasciato da qualcosa che prima era presente e adesso non cʼè più.&#8221;</em></p>



<figure class="wp-block-image size-large"><img data-attachment-id="2764" data-permalink="https://donnedifettose.com/picsart_07-21-12-31-10/" data-orig-file="https://donnedifettose.files.wordpress.com/2020/07/picsart_07-21-12.31.10.jpg" data-orig-size="1080,1348" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;picsart&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;1&quot;}" data-image-title="picsart_07-21-12.31.10" data-image-description="" data-medium-file="https://donnedifettose.files.wordpress.com/2020/07/picsart_07-21-12.31.10.jpg?w=240" data-large-file="https://donnedifettose.files.wordpress.com/2020/07/picsart_07-21-12.31.10.jpg?w=820" src="https://donnedifettose.files.wordpress.com/2020/07/picsart_07-21-12.31.10.jpg?w=820" alt="" class="wp-image-2764" srcset="https://donnedifettose.files.wordpress.com/2020/07/picsart_07-21-12.31.10.jpg?w=820 820w, https://donnedifettose.files.wordpress.com/2020/07/picsart_07-21-12.31.10.jpg?w=120 120w, https://donnedifettose.files.wordpress.com/2020/07/picsart_07-21-12.31.10.jpg?w=240 240w, https://donnedifettose.files.wordpress.com/2020/07/picsart_07-21-12.31.10.jpg?w=768 768w, https://donnedifettose.files.wordpress.com/2020/07/picsart_07-21-12.31.10.jpg 1080w" sizes="(max-width: 820px) 100vw, 820px" /></figure>



<p><strong>Le isole di Norman </strong>– Norman da &#8220;Lʼisola del tesoro&#8221; di Stevenson – è un paesaggio disseminato di <strong>mementi e libri</strong>, dove ci si orienta <strong>annusando lʼaria</strong> e così rievocando lʼodore che hanno le reminiscenze. Perché i frammenti mnemonici sono sì scivolosi, ma gli <strong>umori</strong> rimangono addosso. Ed è con il <strong>corpo</strong> che Elena deve fare i conti. A partire dall&#8217;<em><strong>incidente</strong></em>, un ormeggio al quale si affida mentre simula il suo perimetraggio. Sono le cicatrici sulla schiena e sulle gambe le sue <strong>oasi</strong>, i suoi <strong>rifugi permanenti.</strong> Dopo che una pentola traballante su una stufa accesa si è capovolta e lʼha inondata, condannandola a un <strong>rogo perenne</strong>.</p>



<p>&#8220;<em>Parlava di sé come parlasse di unʼaltra. Unʼaltra donna. Più alta, più magra, più giovane. Sì, meglio truccarsi. Crema idratante e contorno occhi, seguirà il consiglio. E poi matita e mascara. Fruga dentro al pensile accanto allo specchio. Tira fuori il barattolino del contorno occhi. è una gelatina verde. La avvicina al naso. Foglie morte, stracci pieni di polvere, ombre sciolte nellʼaceto. La nausea la assale, tutto comincia a girare. Serra le mani al lavandino.&#8221;</em></p>



<p>E sono le<strong> immagini</strong> più <strong>spietate</strong>, di un paesaggio nei cui <strong>angoli</strong> si eclissano le<strong> ombre </strong>della <strong>trascuratezza</strong>, a bilanciare il fascino sconvolgente dellʼ<strong>isolamento</strong>. E gli <strong>isolani </strong> personaggi incastonati come <strong>pietre laviche</strong> in un fermo immagine sognante, come onirico è il loro <strong>decadimento</strong>, la <strong>malinconia cancerogena</strong> con la quale sporgono la testa dal loro guscio. &nbsp;</p>



<p>&#8220;<em>Il signor Filippo è un uomo magro, con le gambe storte come un calciatore. Non si sa molto di lui, neanche quanti anni abbia. Vive solo, non vede nessuno. Quando loro sono arrivati sullʼIsola, lui cʼera già. Per lui parlano i suoi tatuaggi: DENISE TI AMO, dentro a un cuore trafitto sullʼavambraccio sinistro, e una stellina nellʼincavo tra il pollice e lʼindice. Rudimentali nellʼideazione e nella tecnica, rimandano a lunghe pause di riflessione; un carcere, una casa di cura, un viaggio transoceanico a pelare patate</em>.&#8221;</p>



<p>Ma dalla<strong> lettura di questo romanzo</strong>, chiudendo lʼultima pagina di un libro che ci conquista – come i pirati conquistano i tesori, come noi lettori conquistiamo le sue pagine dovendole tagliare una ad una, <em><strong>fisicamente</strong> </em>–, si esce forti di unʼesperienza che ci ha insegnato a <strong>risalire dal fondo</strong>, nonostante la visuale appannata, le vertigini, e i giri di piombo attaccati alla vita.</p>



<p><strong>PERIODO ADATTO A LEGGERE &#8220;LE ISOLE DI NORMAN&#8221;</strong></p>



<p>Quando ci si aggrappa disperatamente alla<strong> risolutezza dei propri ricordi</strong>, e quindi si accentua la valenza universale della <strong>propria verità</strong>. &nbsp;Quando si tende a <strong>vivisezionare</strong> i resti di ciò che è stato, quando la ricerca di un innesco diventa unʼossessione, e si finisce per girare sempre in tondo, scavando solchi che ci impediscono di uscire dalla <strong>spirale</strong>. Questo libro ci aiuta a concedere <strong>lʼindulto</strong> alle proprie <strong>memorie</strong>, ad accoglierle, a fissarle, ad amarle e a compiangerle, per poi lasciarle andare. &nbsp;</p>



<p><strong>MUSICA DA ASCOLTARE DURANTE LA LETTURA</strong></p>



<p>Sicuramente tutte le canzoni degli <strong>M83</strong>, un gruppo francese che fa dellʼassenza di gravità la propria firma – non&nbsp; a caso il loro nome è ispirato alla Galassia Girandola del Sud, indicata&nbsp;con la sigla <em>M83.</em> Tutte le loro musiche riescono a fuggire dagli incasellamenti e librarsi, in particolar modo nel loro terzo album&nbsp;&#8220;<strong>Before the down heals up</strong>&#8220;. Per il libro di Veronica ho scelto la canzone &#8220;<strong>Lower Your Eyelids To Die With The Sun</strong>&#8220;, un brano senza testo, il cui video ci mostra la <strong>genesi di un incidente</strong>, e da come da esso si dirami un universo – come da <strong>Elena</strong> e lʼincontro più solido del libro, <strong>Pietro</strong>.</p>



<figure class="wp-block-embed-youtube wp-block-embed is-type-rich wp-embed-aspect-16-9 wp-has-aspect-ratio"><div class="wp-block-embed__wrapper">
<iframe class='youtube-player' width='840' height='473' src='https://www.youtube.com/embed/u_u5iCHi0Jo?version=3&#038;rel=1&#038;showsearch=0&#038;showinfo=1&#038;iv_load_policy=1&#038;fs=1&#038;hl=it&#038;autohide=2&#038;wmode=transparent' allowfullscreen='true' style='border:0;' sandbox='allow-scripts allow-same-origin allow-popups allow-presentation'></iframe>
</div></figure>