---
title: Quella porta che doveva riaprirsi
image: SPAGHETTI_WRITERS.jpg
created_at: 2020-09-10 09:00:00.000000000 Z
author: Spaghetti writers
layout: post
category: spaghetti-writers
tags: spaghetti-writers
original_link: http://spaghettiwriters.it/2020/09/10/una-porta/?utm_source=rss&utm_medium=rss&utm_campaign=una-porta
---

<a href='http://spaghettiwriters.it/2020/09/10/una-porta/?utm_source=rss&utm_medium=rss&utm_campaign=una-porta' target='_blank' > Leggi su Spaghetti writers</a>
<p>Avete presente The Romanoffs? Otto vicende, molteplici personaggi e punti di vista collegati da un unico spunto: un’idea su cui costruire le facce di un prisma narrativo tanto complesso quanto affascinante. E Black Mirror? Storie autoconclusive, che si mantengono indipendenti pur inserendosi nello stesso filone della fantascienza distopica. Sempre su Netflix troviamo Love, Death &amp; Robots, una serie d’animazione antologica che ha al centro scenari a volte assurdi, altre volte emozionanti, in grado di toccare generi quali fantascienza, horror e commedia.</p>
<p>Ebbene, è inutile negarlo: noi di Spaghetti siamo dipendenti dalle serie TV almeno quanto voi.</p>
<p>La serialità è stata da sempre al centro del nostro progetto, sin dalla prima gestione della nostra vecchia taverna letteraria. Diversi sono stati i racconti usciti a episodi, con cadenza più o meno regolare: storie articolate, nate nel solco non solo dell&#8217;eredità classica della narrativa d&#8217;appendice e della raccontistica “a puntate”, ma anche dei più recenti serial televisivi. Storie che si dipanavano nel tempo e creavano – almeno nelle nostre teste – quell’atmosfera di attesa tipica dei grandi eventi.<br />
Ecco, magari non proprio come quando noi tutti ci chiedevamo se Jon Snow sarebbe sopravvissuto alle pugnalate dei suoi confratelli, o chi fosse la benedetta ragazza con l’ombrello giallo di How I Met Your Mother, però… qualcosa del genere.</p>
<p>Ora che un nuovo progetto è tornato a vivere, ora che siamo tutti cresciuti dopo questi anni di vagabondaggi letterari, ci siamo messi a pensare a qualcosa di nuovo per giocare un po’ insieme e al contempo alzare la posta. Volevamo non solo una sfida da affrontare ma anche qualcosa di bello da proporvi.</p>
<p>Abbiamo dunque deciso di puntare sulla serialità, intesa non come sviluppo frammentato di un’unica grande narrazione, bensì come combinazione di narrazioni eterogenee.<br />
I racconti che pubblicheremo sulla piattaforma, infatti, pur mantenendosi autonomi e diversificati per storia, genere, personaggi e ambientazioni, saranno collegati da un tema o un quesito comune su cui ci confronteremo prima dell’inizio di un nuovo ciclo. Alcune volte invece sarete voi a darci delle indicazioni su come proseguire, su quali argomenti trattare, o su come farlo. Perché questo vuole essere Spaghetti Writers: un luogo di riflessioni e scambi di idee.</p>
<p>Il nostro desiderio è raggiungere la stessa meta pur veleggiando su rotte diverse, personali, che facciano delle nostre differenze una risorsa e non un motivo di contrasto.<br />
Intrecceremo le storie in una rete tanto resistente quanto colorata, nella quale ognuno di noi potrà riconoscere un poco di sé nei diversi nodi che la compongono.</p>
<p>“Tornare a guardare le luci” di David e il mio “Astronauti” sono i primi due di sei racconti del filone che abbiamo chiamato “Una porta si apre”: sei storie che parleranno di nuovi inizi, di ripartenze e di possibilità. Sei variazioni sullo stesso tema. Sei pezzi di un unico medley.</p>
<p>Potete goderveli uno alla volta quando saranno rilasciati o fare un binge watching di fine stagione. Il canone è gratuito e siamo anche meglio di Disney+ (almeno finché non lo aggiornano).<br />
Che aspettate?</p>
<p><i>Il collettivo</i></p>
<p>L'articolo <a rel="nofollow" href="http://spaghettiwriters.it/2020/09/10/una-porta/">Quella porta che doveva riaprirsi</a> proviene da <a rel="nofollow" href="http://spaghettiwriters.it">Spaghetti Writers</a>.</p>