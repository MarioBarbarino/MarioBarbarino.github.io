---
title: Brutta copia
image: LAHAR.jpg
created_at: 2019-05-17 20:30:59.000000000 Z
author: Lahar
layout: post
category: LAHAR
tags: LAHAR
original_link: https://www.laharmagazine.com/brutta-copia/
---

<a href='https://www.laharmagazine.com/brutta-copia/' target='_blank'> Leggi su + item.title</a>
<p class="p1">“Ma che fine avevi fatto?”. È Antonio. Mi ha alzato dal letto alle 9 e gli ho risposto dopo aver ignorato 20 minuti di squilli. “Michele cosa ti è successo? Le ultime pagine che mi hai mandato sono pessime”. Antonio è il mio editore, un uomo molto difficile da sopportare e con una terribile voce nasale .</p>
<p class="p1">“Scusa, ero sotto la doccia ed avevo il cellulare in camera. Dimmi in fretta, sono già in ritardo” rispondo.</p>
<p class="p1">“Senti, devi presentarmi una bozza interessante entro dopodomani. Fai il <i>ghost writer</i>, non te la tirare troppo, ce ne sono a buttare là fuori.”.</p>
<p class="p1">“In realtà avrei degli impegni in settimana, possiamo rimandare alla prossima?”. Cerco di giustificarmi.</p>
<p class="p1">“Perfetto, allora ti aspetto giovedì 19”.</p>
<p class="p1">“Ma se il 19 è tra due giorni.”.</p>
<p class="p1">“Michele, ti prego, non fare la testa di cazzo. Cerca di presentarti e sii più simpatico questa volta. L’altro giorno ero ad un passo dal menarti”.</p>
<p class="p1">“Va bene, verrò.”. allontano Allontano il cellulare dall’orecchio e, mentre sto per chiudere la telefonata sento “ah, dimenticavo, com’è andata la visita?”.</p>
<p class="p2">Sono stato ieri del dottor Lucchiari. “Demenza degenerativa primaria”, l&#8217;ha definita.</p>
<p class="p2">Sono sicuro che spesso i medici utilizzino il linguaggio scientifico solo per paura di dare delle diagnosi scomode. Sarebbe bastato dirmi: “Senta, lei ha l’Alzheimer. Ne ho visti miliardi di casi come il suo, quindi non ne faccia un dramma e se deve sfogarsi chiami un parente”. Sarei uscito ma non mi sarei sfogato, come sempre. Sono bravissimo a incassare i colpi. Sono malato, lo accetto, ma voglio che mi si venga sbattuto in faccia.</p>
<p class="p2">Ho cercato sotto una montagna di panni una camicia che non puzzasse troppo ed ho preso dalla tasca della giacca una sigaretta. L’ho sistemata tra le labbra e sono andato in bagno.</p>
<p class="p2">“Ma non hai mai pensato di scrivere qualcosa di tuo? Qualcosa che poi rimanga di te?”.</p>
<p class="p1">è È una domanda che mi viene fatta troppo spesso e che provo ad aggirare ogni volta.</p>
<p class="p1">Adesso ci sto pensando. Cosa rimarrà quando avrò dimenticato tutto, anche come pisciare da solo? Il mio lavoro è quello di comprendere tutti i lati che le persone non sanno leggere di se stessi e metterli su carta. A me chi mi legge? Pensare è troppo disordinato e mi vengono in mente cattivi pensieri. Non mi capisco e non li capisco.</p>
<p class="p1">Mentre vado verso il bagno inciampo su una scarpa e mi aggrappo ad un mobile, facendo cadere un libro. Entro, levo la sigaretta dalla bocca per lavarmi la faccia e la appoggio sopra il lavandino. Luciana intanto si è svegliata ed entra. Alzo la testa dal getto d’acqua del rubinetto e la vedo riflessa nello specchio dietro di me. Mi abbraccia ed appoggia la testa sulla mia spalla. “Lu’, credi che quando la malattia andrà avanti sarò solo la brutta copia di me stesso?”, le chiedo.</p>
<p class="p1">Mi bacia. “Quando pensi sei sempre così confuso. Sei in ritardo.”.</p>
<p class="p1">Intanto avevo bagnato la sigaretta. Lei prova ad asciugarla riscaldandola con l’accendino e me la mette in bocca.</p>
<p class="p1">“Fuma, la mattina non si parla”</p>