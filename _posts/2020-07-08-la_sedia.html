---
title: La sedia
image: INUTILE.jpg
created_at: 2020-07-08 07:00:09.000000000 Z
author: Inutile
layout: post
category: INUTILE
tags: INUTILE
original_link: http://rivista.inutile.eu/2020/07/la-sedia/
---

<a href='http://rivista.inutile.eu/2020/07/la-sedia/' target='_blank'> Leggi su + item.title</a>
<iframe src="https://widget.spreaker.com/player?episode_id=37546842&amp;hide-likes=yes&amp;hide-comments=yes&amp;hide-sharing=yes&amp;hide-logo=yes" width="80%" height="80px" frameborder="0"></iframe>
<p>Sono due ore che giro. Sto guidando dalle otto di mattina, sono quasi le dieci e ancora non trovo parcheggio. Il sabato è sempre così, vuoi fare una passeggiata in centro, magari bere una birretta con gli amici in riva al mare, insomma qualcosa che distragga dal logorio incessante dell’esistenza e della routine, ma va a finire che è più il tempo speso a cercare parcheggio che a divertirsi.<br />
Se non dovessi fare nulla di importante me ne tornerei a casa, ma sono qui per portare Ottovolante dal veterinario.<span id="more-11600"></span><br />
« Io manco ci volevo venire, manco ci volevo venire!»<br />
« Zitto! Ti lamenti sempre che ti prude sotto la zampa e ora non vuoi andare dal dottore?»<br />
Si blocca un istante e mi fissa con i suoi occhi vitrei da pappagallo, poi torna a svolazzare nella gabbia, lasciando piume verdi in giro, mordicchiandosi l’artiglio malato con il becco.<br />
«Stronza!»<br />
« Ottovolante!»<br />
Il semaforo è rosso da quel che sembra un’eternità, ma almeno ci sono i Jet in radio e il mare sbrilluccica sotto i raggi del sole come un’immensa distesa di vetri rotti e lustrini. Sulla spiaggia si intravedono i bagnanti che ridono e chiacchierano e sembrano non curarsi di noi chiusi in auto. Gli automobilisti sono intrappolati in un inferno di clacson e precedenze non rispettate, mentre loro prendono il sole sorridenti e unti di crema. Strano a dirsi ma mi strappano un sorriso.<br />
« Non è bellissimo, Ottovolante?»<br />
Non risponde, ma a lui il mare non piace, quando ce lo porto strilla e se vede qualcuno cerca di beccarlo. Mi sa che è un pappagallo di montagna.<br />
Costeggio il lungomare, aguzzo la vista, ma vedo solo un venditore abusivo offre birra Peroni a novanta centesimi agli stranieri in calzoncini. Certo che in questi ultimi anni i turisti sono quintuplicati, e come biasimarli, con questo bel mare che luccica e il campanile di San Sabino che si staglia sulla città vecchia&#8230;<br />
« Un posto! Un posto!»<br />
Freno, per poco Ottovolante non finisce contro il parabrezza. Sulla mia destra in effetti c’è uno spazio vuoto. Quasi mi commuovo: un posto, un posto!<br />
Ma poi metto a fuoco. Non c&#8217;è nessun parcheggio libero e neanche la classica Smart irritante, ma solo lei, impertinente, arrogante: la sedia di plastica bianca.<br />
Il codice della strada non specifica da nessuna parte che si possa usare una sedia come segnaposto per il parcheggio, eppure qui a Bari è una prassi. Guai a spostarla, poi. Ho uno zio che è finito in ospedale così. La osservo, con sfida, e le sue quattro gambe graciline ben salde sull&#8217;asfalto sembrano volermi dire solo una cosa, ben precisa:<br />
«Tanto qui non ci passi».<br />
Così mi prende l&#8217;eterno dramma di fronte alle leggi non scritte: cosa fare? Parcheggiare e andare contro la consuetudine? O meglio, sfidare questo abuso di potere e infilarmi comunque?<br />
L&#8217; ultima volta che mi sono ribellata allo status quo ho finito con l&#8217;essere l&#8217;emarginata della classe. Un giorno io e le mie amiche avevamo deciso di combattere il bulletto che ci tormentava, architettando di fargliela pagare dopo le lezioni. Credevo che saremmo state coese e che il resto dei compagni ci avrebbe difeso, ma all&#8217;una, dopo la campanella, a sfidare Antony ero solo io.<br />
Brividi. Me lo ricordo ancora anche se avevo solo dodici anni.<br />
Ora Antony ha probabilmente seguito le orme di suo padre e ruba motorini per vivere, ma l’uomo che ha piazzato quella sedia potrebbe essere un malavitoso serio, uno che se lo fai arrabbiare non puoi affrontarlo dopo la scuola.<br />
«Cosa faccio, Ottovolante, parcheggio?»<br />
«Fatti i fatti tuoi, fatti i fatti tuoi!»<br />
Farsi i fatti propri, una lezione di vita che può sia tradursi con “chi bada ai fatti propri campa cent&#8217;anni” sia con una parola più semplice: omertà.<br />
Ripenso al discorso del giudice che al liceo tenne un seminario sulla legalità. Me lo ricordo ancora, disse: «Ho perso la fiducia nel sistema, ma ho ancora fiducia nelle persone». E quella persona, adesso, potrei essere io.<br />
Così sterzo, cercando più o meno abilmente di completare un rischioso parcheggio a lisca di pesce, Ottovolante inizia ad urlare terrorizzato e lo posso capire, stiamo andando contro le regole. Pigio ancora un po’ il pedale e sento che la sedia striscia sulla strada, probabilmente sta lasciando dei segni indelebili sull’asfalto a ricordo immemore del mio gesto, stride ma è soffocata dal rombo del mio motore. Dopo trenta secondi di lotta mi fermo e mi guardo intorno, sono entrata. Che soddisfazione. Ho vinto io, contro il sistema, contro ogni sopruso, bisogna lottare, sempre!<br />
Un parcheggiatore abusivo si avvicina.<br />
«Ehi giovina, sono due euro» fa arrogante, con il borsello in vista. Ma ormai il potere mi ha dato alla testa.<br />
«Oggi è sabato, qui è gratis!» gli rispondo, il collo e il viso ben sporgenti dal finestrino. Apro la portiera e prendo la gabbietta con Ottovolante che svolazza e urla in preda all’isteria.<br />
« Ci vuoi far accoppare, pazza, pazza!»<br />
Sono fiera di me. Mi dirigo trionfante verso lo studio del veterinario, il parcheggiatore borbotta qualcosa tra l’obiezione e la minaccia.<br />
«Andiamo a curarti la zampetta, piccolo mio» sussurro, il cuoricino gli batte all’impazzata sotto il petto piumoso, ma non svolazza più isterico, vedendomi così sicura di me.<br />
Il lungomare alle mie spalle sfavilla, non è fatto più di vetri rotti ma di soli diamanti, una macchina si ferma addirittura prima delle strisce per farmi attraversare.  Sorrido: evviva, oggi abbiamo vinto noi.<br />
&#8212;<br />
Finisco dal veterinario dopo mezz&#8217;ora. Ottovolante per fortuna non ha niente, solo una lieve escoriazione che gli fa prurito.<br />
«Hai visto che non era grave, uccellaccio ipocondriaco?»<br />
Sbircio nella gabbia, non risponde, sembra guardarsi intorno, con diffidenza.<br />
La mia Yaris grigia è lì che aspetta all’ombra delle palme. Prendo le chiavi, ma mi avvicino e scopro l&#8217;orrore. Quasi voglio piangere per essere stata così presuntuosa da sfidare il sistema noncurante delle conseguenze, facendoci andare di mezzo un&#8217;auto innocente che non è neanche mia, ma di mio padre: alla mia Yaris hanno squarciato tutte e quattro le ruote.</p>