---
title: Branchi di piccoli intellettuali colorati
image: INUTILE.jpg
created_at: 2019-06-23 06:18:19.000000000 Z
author: Inutile
layout: post
category: inutile
tags: inutile
original_link: http://rivista.inutile.eu/2019/06/branchi-di-piccoli-intellettuali-colorati/
---

<a href='http://rivista.inutile.eu/2019/06/branchi-di-piccoli-intellettuali-colorati/' target='_blank' > Leggi su Inutile</a>
<p>Branchi di piccoli intellettuali colorati<br />
ballano<br />
davanti a muri di suono pastello giovane giovane<br />
con vestiti che mi dicono cose urbane<br />
da bambini.<br />
E si stancano<br />
e si siedono<br />
e con i crani e con le proprie posizioni sociali<br />
parlano dell’esercito di riserva del capitale,<br />
mentre con le gambe<br />
parlano di quel Dio che ancora non gli è sceso<br />
nonostante tutto il materialismo dialettico<br />
che si sono fumati<br />
in un secolo e mezzo di carta stagnola<br />
appena poco prima dell’ora di pranzo.<br />
Intanto<br />
ad un ritmo frammentato, frastagliato, con lo scheletro africano,<br />
i muscoli di pianola neurale della Germania dell’est<br />
e la pelle di futuro verde chiaro fluorescente<br />
giallo trasparente e viola elettrico<br />
io<br />
sogno.</p>
<p>Sogno<br />
branchi di piccoli intellettuali colorati<br />
che ballano<br />
davanti a muri di suono pastello giovane giovane<br />
e non fanno cose da stronzi borghesi new age tipo prendersi per mano<br />
non gliene fotte un cazzo di prendersi per mano<br />
loro si stringono tra le mani le parole<br />
e se le massaggiano<br />
e ci si infilano le dita e la lingua dentro<br />
e succhiano l’uno/a i<br />
concetti che secerne l’altra/o e l’una/o i concetti che secerne<br />
l’altro/a ma non si vengono solo in bocca<br />
no<br />
hanno tutti i corpi sporchi di significati altrui<br />
di sensi altrui<br />
e mentre uno entra in contraddizione da dietro<br />
l’altra contribuisce alla discussione da davanti<br />
e due si riflettono a vicenda guardando uno<br />
che espone tutta la sua teoria in faccia ad un’altra<br />
porca madonna<br />
non si stancano mai<br />
si scambiano continuamente<br />
questi piccoli intellettuali<br />
(pervertiti a questo punto), colorati<br />
che in tutta questa ammucchiata organico-concettuale<br />
trovano comunque il tempo di ballare<br />
davanti a muri di suono pastello giovane giovane<br />
e poi ci sei tu<br />
che meravigliosamente vibri<br />
e vibri allo stesso ritmo frammentato<br />
frastagliato<br />
con lo scheletro africano<br />
i muscoli di pianola neurale della Germania dell’est<br />
e la pelle di futuro<br />
verde chiaro fluorescente<br />
giallo trasparente<br />
e viola elettrico<br />
al quale vibro io.<br />
E la cosa veramente estatica è che mi vibri proprio qua davanti<br />
guardiamo nella stessa direzione<br />
ci muoviamo allo stesso ritmo<br />
e io posso cingerti la felpa larga morbida da piccola intellettuale colorata<br />
mentre viaggio, ballando,<br />
davanti a muri di suono pastello giovane giovane<br />
e posso avvicinare il mio mento alla tua spalla<br />
da piccola intellettuale colorata<br />
mentre viaggio, ballando, davanti a muri di suono pastello giovane giovane<br />
e questa volta  non mi vergogno neanche di chiudere gli occhi<br />
no<br />
perché tu mi hai regalato<br />
un paio di occhiali da sole con la montatura bianca bianca<br />
che oltre a farmi più figo<br />
(perché obiettivamente mi fanno più figo)<br />
servono anche a nascondere il fatto che i miei occhi<br />
stanno già giocando al gioco di sotto le coperte tra di loro<br />
e non vogliono assolutamente essere disturbati,<br />
da nessuno.<br />
Perché loro stanno sognando<br />
contemporaneamente<br />
sia quello che potremmo essere<br />
che quello che ci dimentichiamo di essere<br />
e credetemi è difficilissimo sognare contemporaneamente<br />
sia quello che potremmo essere<br />
che quello che ci dimentichiamo di essere<br />
soprattutto se si è solo un paio di occhi<br />
che stanno giocando al gioco di sotto le coperte tra di loro<br />
al riparo di quel paio di occhiali da sole con la montatura bianca bianca<br />
che mi hai regalato tu.</p>
<p><em>Ascolta <a href="https://inutile.eu/wp-content/poesia/branchi_intellettuali.mp3" rel="noopener noreferrer" target="_blank">Branchi di piccoli intellettuali</a> colorati letta dall&#8217;autore</em></p>