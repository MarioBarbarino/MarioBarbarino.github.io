---
title: Se l’istruzione diventa palinsesto
image: MILENA.png
created_at: 2020-09-15 07:00:44.000000000 Z
author: Milena
layout: post
category: MILENA
tags: MILENA
original_link: http://www.rivistamilena.it/2020/09/15/se-listruzione-diventa-palinsesto/
---

<a href='http://www.rivistamilena.it/2020/09/15/se-listruzione-diventa-palinsesto/' target='_blank'> Leggi su + item.title</a>
<p style="text-align: justify;">di <em>Alessandro Nermetti</em></p>
<p style="text-align: justify;">È un momento storico inquieto. Viviamo tempi concitati, a dir poco ansiogeni, magmatici. In condizioni simili sarebbero d&#8217;aiuto sobrietà, lungimiranza, senso del pudore e menti affilate come lame. Almeno per provare a tener saldo il timone.</p>
<p style="text-align: justify;">Sembra non avere di questi pensieri il ministro dell&#8217;istruzione che, per comunicare riguardo la riapertura delle scuole, ha scelto di presenziare in quella cloaca meglio nota come <em>Non è la D&#8217;Urso</em>, programma Mediaset diretto dell&#8217;omonima conduttrice. Fucina storica di intellettuali e pensatori dalla chiappa in mostra, dal botulino in abbondanza, dal<em> selfie</em> di rito e dalle risse facili. Regno del pettegolezzo a tutti i costi, della totale assenza di argomenti, del superfluo e del peggior <em>trash</em> neoliberista degli ultimi vent&#8217;anni. Quale miglior contesto per argomentare riguardo la scuola, quindi del futuro di milioni di menti?</p>
<p style="text-align: justify;">Nella stessa scaletta, oltre al ministro dell&#8217;istruzione, troviamo il paparazzo pluricondannato che torna in TV a un anno e mezzo dall’ultimo arresto. La <em>reunion</em> degli ex partecipanti del primo grande<em> reality show</em> e, dulcis in fundo, la signora di Mondello, &#8220;nota al pubblico&#8221; per la sua frase tormentone <em>&#8220;Non ce n’è Coviddi&#8221;</em>. Quindi, il tema scuola ed il tema istruzione, sono ormai collocati in questo settore, equiparati a ciò. Questa comunicazione tossica. Se fosse studiata a tavolino, sarebbe diabolicamente geniale. È la riduzione ai minimi termini, lo smembramento della questione scolastica. Mi raccomando, continuiamo a chiederci perché continuano a venire su generazioni prive di empatia, totalmente analfabete e con il mito dell&#8217;apparire a tutti i costi. Continuiamo a chiederci perché abbiamo il tasso di evasione scolastica più alto d&#8217;Europa.</p>
<p style="text-align: justify;">Se dovesse esistere un girone regolato dal contrappasso, vedremmo questi soggetti spingere all&#8217;infinito i banchetti con le ruote. Senza mai potersi guardare l&#8217;un l&#8217;altro, e senza un pubblico.</p>
<p style="text-align: justify;">Un poeta dei nostri giorni lo ha già scritto:<br />
<em>&#8220;Nella vita vince chi figura.</em><br />
<em>Farà passi da gigante chi figura.</em><br />
<em>Possiamo farlo tutti quanti,</em><br />
<em>benvenuti nell&#8217;età dei figuranti&#8221;.</em></p>
<div class="fitvids-video"><iframe width="800" height="600" src="https://www.youtube.com/embed/WYVr7-Xh1KA?feature=oembed" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe></div>
<iframe src="http://www.facebook.com/plugins/like.php?href=http%3A%2F%2Fwww.rivistamilena.it%2F2020%2F09%2F15%2Fse-listruzione-diventa-palinsesto%2F&amp;layout=button_count&amp;&amp;width=450&amp;action=like&amp;colorscheme=light" scrolling="no" frameborder="0" allowTransparency="true" style="border:none; overflow:hidden; width:450px;height:20px;margin-top:5px;"></iframe>