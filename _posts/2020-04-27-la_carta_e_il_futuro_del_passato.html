---
title: La carta e il futuro del passato
image: SINGOLA.jpg
created_at: 2020-04-27 00:00:00.000000000 Z
author: Singola
layout: post
category: singola
tags: singola
original_link: https://www.singola.net/pensiero/la-carta-e-il-futuro-del-passato
---

<a href='https://www.singola.net/pensiero/la-carta-e-il-futuro-del-passato' target='_blank' > Leggi su Singola</a>
<img class="webfeedsFeaturedVisual" src="https://www.singola.net/images/article/43/43-les-anderson-cKkS14VMru4-unsplash.jpg"><p>Leggere &egrave; un atto che non sopporta l'imperativo, &egrave; un atto di creazione permanente secondo Daniel Pennac, scrittore e saggista francese, questo perch&eacute; le ragioni per leggere sono molto simili alle ragioni per vivere, nessuno &egrave; autorizzato a chiederci conto di un'intimit&agrave; del genere. Il rapporto che intercorre tra un lettore e un testo scritto &egrave; un processo in continuo divenire, intimo e universalistico, strutturato e anarchico, i cui confini e orizzonti cambiano a seconda di come la letteratura viene distribuita, viene scelta e diffusa e di quali canali di circolazione pu&ograve; servirsi per essere intercettata dai lettori. &Egrave; innegabile che il modo che abbiamo oggi di approcciarci a un testo scritto ha subito un cambiamento importante considerando che la letteratura, nella sua forma fisica e quindi classica, sta attraversando un periodo sempre pi&ugrave; consistente di digitalizzazione. Nel mondo di oggi siamo immersi in un circuito digitalizzato, in cui prosperano trasmissioni video, smartphone, tablet, e spesso la carta stampata viene percepita come una tecnologia arcaica, costosa e obsoleta. Il libro non &egrave; pi&ugrave; da tempo l'unico supporto attraverso cui si pu&ograve; accedere alla fruizione di un contenuto narrativo, saggistico, informativo o divulgativo. Il fatto che gli e-book e gli e-reader, come Kindle, Kobo, Nook, Tolino, come anche i tablet, gli audiolibri, siano cresciuti in maniera esponenziale in popolarit&agrave; negli ultimi anni &egrave; piuttosto evidente.</p>
<p style="margin-bottom: 0cm;">In Italia, secondo i dati <a href="https://www.istat.it/it/files//2019/12/Report-Produzione-lettura-libri-2018.pdf">Istat</a> del 2018 circa la produzione e la lettura dei libri, gli editori investono sempre pi&ugrave; nell&rsquo;offerta di titoli in formato e-book, infatti la percentuale di opere pubblicate a stampa disponibili anche in versione digitale in soli due anni &egrave; passata dal 35,8% (circa 22mila titoli nel 2016) a quasi il 40% (pi&ugrave; di 30mila titoli nel 2018). Nello specifico la versione digitale &egrave; particolarmente diffusa per i libri di avventura e gialli (82,1%), i testi di informatica (62,9%) e matematica (61,4%), i libri di attualit&agrave; politico-sociale ed economica (56,1%). Dal 2008 al 2010 le vendite di e-book sono salite alle stelle, salendo fino al 1260%, secondo il <a href="https://www.nytimes.com/2015/09/23/business/media/the-plot-twist-e-book-sales-slip-and-print-is-far-from-dead.html">New York Times</a>; nel 2014 sono stati venduti circa 12 milioni di e-reader, in forte calo rispetto ai quasi 20 milioni venduti nel 2011, secondo Forrester Research.</p>
<p style="margin-bottom: 0cm;">Questi dati esemplificano in modo decisivo l'incremento della digitalizzazione dei contenuti narrativi; questa digitalizzazione di massa dei libri sta in qualche modo cambiando il modo in cui le parole e le informazioni vengono create, diffuse e visualizzate. La lettura elettronica e come essa possa influire negativamente sui processi cognitivi, &egrave; un concetto che si trova al centro di un dibattito molto acceso. <a href="https://www.maryannewolf.com/books-1">Maryanne Wolf</a>, neuroscienziata cognitiva e direttrice del Center for Reading and Languages Research, nei suoi saggi critici ha ampiamente descritto come l'attivit&agrave; di lettura digitale costringa il lettore a doversi divincolare attraverso informazioni visive fornite simultaneamente, come in molte presentazioni digitali; quel che lei si chiede &egrave; se, chi ne usufruisce, abbia modo e tempo per elaborare ci&ograve; che legge in modo analitico e critico. Secondo la neuroscienziata il cervello &egrave; influenzato da fattori come il sistema di scrittura e il mezzo di lettura, e quello che &egrave; a rischio &egrave; la lettura profonda ovvero “la variet&agrave; di processi sofisticati che promuove la comprensione e che include il ragionamento inferenziale e deduttivo, le competenze analogiche, l&rsquo;analisi critica, la riflessione, e l&rsquo;intuizione”. Secondo <a href="https://www.academia.edu/12164560/Lettura_digitale_vs_lettura_tradizionale_implicazioni_cognitive_e_stato_della_ricerca">Wolf</a>, “di una storia letta su uno schermo ricordiamo meno dettagli, e anche la comprensione &egrave; inferiore”. Ci&ograve; dimostra come la cultura dello schermo, come la definisce la neuroscienziata Susan Greenfield, possa limitare la capacit&agrave; di concentrazione del lettore, e in certi casi possa rendere incapaci di carpire il contenuto della lettura digitale, distratti da numerosi stimoli elettronici.</p>
<p style="margin-bottom: 0cm;">&Egrave; proprio <a href="https://www.abc.net.au/7.30/screen-culture-may-be-changing-our-brains/2675594">Susan Greenfield</a>, neuroscienziata, divulgatrice scientifica e ricercatrice al Lincoln College dell'Universit&agrave; di Oxford, che ha espresso la preoccupazione per la cultura delle tecnologie dello schermo, una cultura che &egrave; diventata pi&ugrave; pervasiva nella nostra societ&agrave;: il concetto di cultura dello schermo lo definisce come un mondo di due dimensioni in cui per sei ore al giorno o pi&ugrave;, le persone nel mondo occidentale, in particolare i bambini, trascorrono molto tempo giocando o sui social network, immergendosi in un ambiente che ha un qui e ora particolarmente ipertrofico, in cui con la semplice pressione di un pulsante si ottiene un feedback immediato da qualsiasi cosa si stia facendo. Un'immersione molto prolungata e continuativa secondo la neuroscienziata potrebbe cambiare il nostro cervello in modi che potrebbero avere un grave impatto sulla personalit&agrave; e comportamento. Nell'era della digitalizzazione nulla rimane intatto e anche i libri non fanno eccezione. Sebbene gli e-book siano solitamente visualizzati sugli e-reader, quasi tutti i dispositivi elettronici dotati di software di lettura possono essere utilizzati per leggere un e-book. Gli e-book sono <a href="https://www.ft.com/content/53d3096a-f792-11e3-90fa-00144feabdc0">ipertesti</a> che consentono di trasportare un'intera libreria in un piccolo spazio, sono pi&ugrave; economici (circa il 50-60% in meno rispetto alla stampa), pi&ugrave; rispettosi dell'ambiente e condividono livelli pi&ugrave; elevati di personalizzazione del testo. Ma allo stesso tempo sono meno coinvolgenti dal punto di vista emotivo.</p>
<p style="margin-bottom: 0cm;">Un libro di carta, una volta acquistato da un lettore, passa attraverso un rituale, un'intimit&agrave; molto precisa. Quando acquistiamo un libro possiamo farne tutto ci&ograve; che vogliamo, poich&eacute; il contratto di propriet&agrave; tra lettore e libro &egrave; implicito: il libro fisico diventa anche un vero ricordo dell'esperienza di lettura. Quando acquistiamo un libro digitale non abbiamo alcun controllo su quale software possiamo usare per leggerlo o cosa succede alle nostre note e ad altre meta informazioni ricavate dai nostri dati di lettura. Un libro cartaceo viene letto e sottolineato, riletto, e leggerlo pi&ugrave; volte significa diventarne confidenti. La relazione tra un lettore e un libro non &egrave; misurabile, &egrave; un processo continuo; tornare a un libro &egrave; tornare non solo al testo e alla sua fisicit&agrave; ma anche al passato, questo perch&eacute; rileggere &egrave; ricordare chi eravamo.</p>
<p style="margin-bottom: 0cm;">Forse &egrave; per questo che il libro cartaceo non perde la sua popolarit&agrave;: nel 2018 il 78,4% dei lettori legge solo libri cartacei, il 7,9% solo e-book o libri on line. Secondo il rapporto sullo stato dell'Editoria in Italia 2019 a cura dell'Ufficio studi <a href="https://www.aie.it/Portals/_default/Skede/Allegati/Skeda105-4499-2019.10.16/Rapporto 2019_La Sintesi.pdf?IDUNI=h5uqveohkvq4s0cdcz3wb2iq6208">AIE</a>, nel 2018 il 60% della popolazione dichiara di leggere attraverso i libri, il 24% ha letto un ebook e il 7% ha ascoltato un audiolibro. Tra gli strumenti dedicati alla lettura digitale, lo smartphone &egrave; quello largamente preferito per accedere ai contenuti editoriali, sia nel caso di testi (in crescita dal 61% delle indicazioni del 2017 al 65% del 2018), sia per l&rsquo;ascolto di audiolibri (dal 67% del 2017 al 75% del 2018). Secondo un sondaggio del 2016 condotto dal <a href="https://www.pewresearch.org/internet/2016/09/01/book-reading-2016/">Pew Research Center</a>, il 73% degli americani ha letto almeno un libro negli ultimi 12 mesi, e di questi circa due terzi (65%) ha letto un libro stampato nell'ultimo anno. Al contrario, il 28% degli americani ha letto un e-book e il 14% ha ascoltato un audiolibro nell'ultimo anno. Il numero di lettori di e-book &egrave; aumentato di 11 punti percentuali tra il 2011 e il 2014 (dal 17% al 28%) ma non ha visto importanti cambiamenti negli ultimi anni.</p>
<p style="margin-bottom: 0cm;"><span style="font-weight: normal;">Le due culture, dell&rsquo;ebook e del libro cartaceo, vivono una collisione sempre pi&ugrave; evidente. </span>Eppure la stampa continua a durare per una buona ragione: le relazioni con i libri sono sicuramente pi&ugrave; significative, lunghe e strutturate. Finch&eacute; la proposta del digitale non sar&agrave; resa pi&ugrave; chiara, fino a quando le note e i dati che vengono prodotti al loro interno non saranno pi&ugrave; accessibili, i libri fisici rimarranno al centro della produzione letteraria.</p>