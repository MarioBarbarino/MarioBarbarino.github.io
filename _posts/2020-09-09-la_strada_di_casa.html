---
title: La strada di casa
image: SQUADERNAUTI.jpg
created_at: 2020-09-09 08:00:37.000000000 Z
author: Squadernauti
layout: post
category: SQUADERNAUTI
tags: SQUADERNAUTI
original_link: https://squadernauti.wordpress.com/2020/09/09/la-strada-di-casa/
---

<a href='https://squadernauti.wordpress.com/2020/09/09/la-strada-di-casa/' target='_blank' > Leggi su La strada di casa</a>
<p>&nbsp;<br />
&nbsp;<br />
&nbsp;<br />
&nbsp;</p>
<div align="justify">Forse, come scrive il bravo traduttore Fabio Cremonesi nella nota finale, <a href="https://www.nneditore.it/libri/la-strada-di-casa/" target="_blank" rel="noopener"><em>La strada di casa</em></a> di Kent Haruf (uscito per NN Editore nel giugno del 2020) è anche un libro sulla giustizia, o meglio sulla distanza tra la giustizia legale e quella morale.</p>
<p>Ma il romanzo, così come le altre opere di questo straordinario narratore statunitense (<a href="https://squadernauti.wordpress.com/2016/07/22/crepuscolo/" target="_blank" rel="noopener">qui</a> e <a href="https://squadernauti.wordpress.com/2017/05/12/le-nostre-anime-di-notte/" target="_blank" rel="noopener">qui</a> le nostre recensioni ad altri due suoi volumi), pare piuttosto un’ulteriore riflessione dolente sulle peculiarità e i limiti della natura umana. Nella vicenda si incrociano la biografia del narratore, Pat Arbuckle, e quella di Jack Burdette, legati da antica amicizia. Ma se Arbuckle, direttore dell’<em>Holt Mercury</em> (perché è nuovamente nella contea di Holt che si svolgono i fatti), è uomo mite e generoso, Burdette sin dalla giovinezza si dimostrerà riottoso a ogni disciplina, narcisista, prepotente, sordo a qualunque ragione che non sia quella dei suoi impulsi, e indifferente a qualunque azione o progetto che non contempli il soddisfacimento di un qualche suo interesse.</p>
<p>La storia inizia col ritorno di Jack Burdette ad Holt, siamo nel novembre del 1985, e prosegue con una lunga retrospettiva sulla sua vita: l’infanzia e l’adolescenza (tra amori e bravate), l’elezione a direttore dei silos della cooperativa degli agricoltori, una serie di peripezie che lo porteranno a fidanzarsi con Wanda Jo, a sposare Jessie e successivamente lo costringeranno a lasciare Holt.</p>
<p>Proprio la bella e tenace Jessie fungerà da punto di contatto tra il narratore e Burdette, e sarà in qualche modo la causa del sorprendente finale, che coincide temporalmente con le pagine iniziali, e cioè con l’inopinata presenza di Burdette a Holt dopo otto anni di assenza del tutto simili a una fuga.</p>
<p><a href="https://squadernauti.files.wordpress.com/2020/09/cover-haruf-strada.jpeg" target="_blank" rel="noopener"><img loading="lazy" data-attachment-id="3779" data-permalink="https://squadernauti.wordpress.com/2020/09/09/la-strada-di-casa/cover-haruf-strada/" data-orig-file="https://squadernauti.files.wordpress.com/2020/09/cover-haruf-strada.jpeg" data-orig-size="900,1414" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;1576172129&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;1&quot;}" data-image-title="Cover-Haruf Strada" data-image-description="" data-medium-file="https://squadernauti.files.wordpress.com/2020/09/cover-haruf-strada.jpeg?w=191" data-large-file="https://squadernauti.files.wordpress.com/2020/09/cover-haruf-strada.jpeg?w=620" class="alignleft wp-image-3779" src="https://squadernauti.files.wordpress.com/2020/09/cover-haruf-strada.jpeg?w=210&#038;h=330" alt="" width="210" height="330" srcset="https://squadernauti.files.wordpress.com/2020/09/cover-haruf-strada.jpeg?w=210&amp;h=330 210w, https://squadernauti.files.wordpress.com/2020/09/cover-haruf-strada.jpeg?w=420&amp;h=660 420w, https://squadernauti.files.wordpress.com/2020/09/cover-haruf-strada.jpeg?w=95&amp;h=150 95w, https://squadernauti.files.wordpress.com/2020/09/cover-haruf-strada.jpeg?w=191&amp;h=300 191w" sizes="(max-width: 210px) 100vw, 210px" /></a>Nulla si dirà della trama, per una volta lontana dagli stilemi di Haruf poiché piuttosto ricca di accadimenti e culminante in un colpo di scena. Ciò che ancora una volta sorprende è la capacità dell’autore di indagare l’animo umano non attraverso l’analisi pedissequa delle caratteristiche psicologiche né esibendo il loro declinarsi in azioni e reazioni; Kent Haruf anziché il <em>pieno</em> mostra al lettore il <em>vuoto</em> che informa di sé le personalità e di conseguenza i rapporti, ossia la quota di illeggibilità (agli occhi altrui ma anche agli stessi propri) che dà vita all’imprevedibile, all’incalcolabile, che mette in scacco ogni ipotesi di causalità.</p>
<p>È in questo senso emblematica l’oscura e vividissima figura di Jack Burdette, che non si muove seguendo alcuna traiettoria esistenziale, bensì dominato dal puro istinto.</p>
<p>Ed emblematico è anche lo stile di Haruf, il suo ritmo incline all’indugio, in una sorta di sintonia misericordiosa con i suoi personaggi, consapevoli dell’impossibile coincidenza tra aspettative e destino, dunque pervasi da un fatalismo che li induce a concentrarsi soltanto sul tempo presente, dilatato dallo scrittore quanto più possibile, come per celebrare l’unica verità di cui si dispone:</p>
<p>“Guardammo verso il biliardo, dov’era Jack. Stava raccontando un’altra barzelletta o raccontando per l’ennesima volta una delle sue storie, e gli uomini intorno a lui aspettavano la battuta. Pendevano dalle sue labbra. Un bar e un pubblico maschile: Jack era nel suo elemento.<br />
Wanda Jo tornò a guardare dalla mia parte e prese ad avvolgersi una cannuccia tra le dita.<br />
Ieri ho visto tua moglie e la tua bambina in Main Street, disse.<br />
Ah, sì?<br />
Sì. Ridimmi come si chiama tua figlia.<br />
Toni.<br />
Toni. Quanto è carina. E aveva un vestitino graziosissimo. Avrei voluto abbracciarla.<br />
Perlomeno ha preso un po’ della bellezza di sua madre. Ma è testarda come un mulo. Magari potresti passare a darci una mano all’ora del sonnellino.<br />
Mi farebbe piacere. Basta che me lo diciate. Era seria. Comunque secondo me siete fortunati.<br />
Dici? Non so, risposi. Perché non mi pareva di essere fortunato. Non per il matrimonio, in ogni caso. Ma di sicuro Wanda Jo voleva dire che ero fortunato a essere padre. Su questo ero d’accordo con lei. Perlomeno a quei tempi lo ero. Toni era ciò che teneva insieme me e Nora.<br />
Spero di avere anch’io dei bambini, osservò Wanda Jo.<br />
Davvero? Le chiesi.<br />
Non pensi che sarei una buona madre?<br />
Ma certo.<br />
Io penso di sì. Solo che si sta facendo tardi. A volte vorrei solo che Jack si sbrigasse a decidersi. Dice che lo farà, ma poi continua a rimandare.<br />
Mi pare tipico suo.<br />
Sai che l’estate scorsa stavamo per sposarci?<br />
No.<br />
Avevo già comprato l’abito e fatto stampare gli inviti. Poi però Jack ha deciso che non era ancora pronto.<br />
Immagino che non lo fosse”, pp. 73-4.</p></div>
<p>&nbsp;<br />
&nbsp;<br />
&nbsp;</p>