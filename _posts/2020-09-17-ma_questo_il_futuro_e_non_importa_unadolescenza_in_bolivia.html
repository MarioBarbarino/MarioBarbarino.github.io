---
title: "“Ma questo è il futuro e non importa”; un’adolescenza in Bolivia"
image: IL_RIFUGIO_DELL’IRCOCERVO.jpg
created_at: 2020-09-17 06:00:00.000000000 Z
author: Il Rifugio dell’Ircocervo
layout: post
category: IL RIFUGIO DELL’IRCOCERVO
tags: IL RIFUGIO DELL’IRCOCERVO
original_link: https://ilrifugiodellircocervo.com/2020/09/17/ma-questo-e-il-futuro-e-non-importa-unadolescenza-in-bolivia/
---

<a href='https://ilrifugiodellircocervo.com/2020/09/17/ma-questo-e-il-futuro-e-non-importa-unadolescenza-in-bolivia/' target='_blank' > Leggi su “Ma questo è il futuro e non importa”; un’adolescenza in Bolivia</a>
<p style="text-align:center;"><strong><em>Gli anni invisibili</em></strong><strong>, Rodrigo Hasbún<br />
</strong><strong>(Sur, 2020 – trad. di G. Zavagna)</strong></p>
<p style="text-align:justify;"><strong><em><img loading="lazy" data-attachment-id="15357" data-permalink="https://ilrifugiodellircocervo.com/2020/09/17/ma-questo-e-il-futuro-e-non-importa-unadolescenza-in-bolivia/anni-inv/" data-orig-file="https://ilrifugiodellircocervo.files.wordpress.com/2020/09/anni-inv.jpg" data-orig-size="183,276" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="anni inv" data-image-description="" data-medium-file="https://ilrifugiodellircocervo.files.wordpress.com/2020/09/anni-inv.jpg?w=183" data-large-file="https://ilrifugiodellircocervo.files.wordpress.com/2020/09/anni-inv.jpg?w=183" class="size-full wp-image-15357 alignleft" src="https://ilrifugiodellircocervo.files.wordpress.com/2020/09/anni-inv.jpg" alt="anni inv" width="183" height="276" srcset="https://ilrifugiodellircocervo.files.wordpress.com/2020/09/anni-inv.jpg 183w, https://ilrifugiodellircocervo.files.wordpress.com/2020/09/anni-inv.jpg?w=99&amp;h=150 99w" sizes="(max-width: 183px) 100vw, 183px" />Gli anni invisibili </em></strong>è un romanzo che comincia in modo insospettabile, dal titolo sibillino il cui significato si lascia ricostruire e interpretare capitolo dopo capitolo. Un testo<strong> dall’inizio quasi pacifico, quasi lento, quasi normale.</strong> Fino a quando le cose cominciano a sprofondare in un precipizio vorticoso dove tutto confluisce e s’intreccia, indissolubile come una condanna.<span id="more-15353"></span></p>
<p style="text-align:justify;"><strong>La trama, articolata su un doppio piano temporale, si svolge a Cochabamba</strong>, città boliviana e luogo d’origine dell’autore, <strong>e a Houston</strong>, in Texas. Hasbún alterna i piani temporali nelle cinque parti di cui il libro si compone. La linea narrativa ambientata a Cochabamba si incentra sulle vicende di <strong>un gruppo di liceali</strong>, compagni di classe e amici, focalizzandosi in particolare sui personaggi di Andrea e Ladislao. <strong>A ventuno anni esatti di distanza</strong> da questi avvenimenti subentra un nuovo narratore, da onnisciente a interno: si tratta del personaggio secondario di Julián nella prima <em>storyline</em>.</p>
<p style="text-align:justify;">Il ragazzo che nella prima linea narrativa è chiamato Julián, da adulto ha cominciato a scrivere un libro sulle vicende che hanno visto coinvolti lui e i suoi compagni di classe al liceo;<strong> è lui l’autore della narrazione sui fatti di Cochabamba.</strong> La donna che lui chiama Andrea è venuta a saperlo e i due si accordano per incontrarsi a Houston, dove il primo risiede, per parlare del libro e ricordare il passato. All’aumentare del tasso alcolemico condiviso dai due vengono meno le inibizioni e gli attriti, dovuti al tempo trascorso e a una confidenza che forse non è mai stata davvero raggiunta neanche prima. <strong>I fatti si approfondiscono, alcune menzogne si rivelano per quello che sono</strong> realmente, e le due linee narrative si incastrano l’una nell’altra spiegandosi e completandosi a vicenda – in modo esplicito, attraverso le precisazioni di Andrea, o implicito, affidato alle deduzioni che il lettore può trarre dai racconti sovrapposti.</p>
<p style="text-align:justify;">Quella che sembrava la narrazione di vite adolescenziali dagli aspetti problematici ma tutto sommato regolari, divise tra <strong>picchi opposti di dramma ed euforia come ogni adolescenza ‘privilegiata’ che si rispetti</strong> – e quella dei nostri protagonisti, seppur in gradi differenti, non fa eccezione, come emerge da un dialogo tra la <em>gringa </em>Joan e Ladislao – assume una colorazione gradualmente <strong>sempre più cupa, più <em>dark</em>, più violenta,</strong> fino alla sera che cambia tutto.</p>
<p style="text-align:justify;">L’atmosfera soffocante della seconda parte del romanzo lascia poco spazio alla speranza. Una sorta di <strong>determinismo</strong> s’insinua potente nella vicenda, lasciando il lettore e i protagonisti a rimuginare su <strong>quanto incidano su di noi fatti piccoli e grandi</strong>, sullo scarto esistente fra le grandi aspettative giovanili e il loro fallimento nel passaggio all’età adulta. Nelle ultimissime pagine, in particolare, questo <strong>contrasto si fa tanto vivido da risultare doloroso.</strong> L’autore fa sfoggio di una penna scaltrita nella costruzione di una tensione crescente, a tratti tragica.</p>
<p style="text-align:justify;">Al tempo stesso alcuni elementi suggeriscono che il narratore possa <strong>non essere completamente attendibile</strong>. Forse, in fin dei conti, non tutto è segnato. Forse anche dai momenti più bui e dai traumi più dolorosi si può emergere conservando una briciola, anche minima ma vitale, di speranza; la bravura di Hasbún sta nel coinvolgerci al punto da spingerci a dimenticarlo.</p>
<p>Alessia Angelini</p>