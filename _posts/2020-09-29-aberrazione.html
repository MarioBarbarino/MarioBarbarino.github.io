---
title: Aberrazione
image: SUITE_ITALIANA.jpg
created_at: 2020-09-29 03:00:00.000000000 Z
author: Suite italiana
layout: post
category: suite-italiana
tags: suite-italiana
original_link: https://suiteitalianalt.blogspot.com/2020/09/intercessione.html
---

<a href='https://suiteitalianalt.blogspot.com/2020/09/intercessione.html' target='_blank' > Leggi su Suite italiana</a>
<div style="font-stretch: normal; line-height: normal; text-align: justify;"><br /></div><div class="separator" style="clear: both; text-align: center;"><a href="https://1.bp.blogspot.com/-WHC4VfIQmag/X3Jrcg3sYUI/AAAAAAAABi8/vLJEl7hem-4EqKxDfzcaBfBVGw0cew0HACLcBGAsYHQ/s1020/3316.jpg" imageanchor="1" style="margin-left: 1em; margin-right: 1em;"><img border="0" data-original-height="612" data-original-width="1020" height="384" src="https://1.bp.blogspot.com/-WHC4VfIQmag/X3Jrcg3sYUI/AAAAAAAABi8/vLJEl7hem-4EqKxDfzcaBfBVGw0cew0HACLcBGAsYHQ/w640-h384/3316.jpg" width="640" /></a></div><br /><div class="separator" style="clear: both; text-align: center;"><br /></div><br /><div style="font-stretch: normal; line-height: normal; min-height: 14px; text-align: justify;"><span face="Arial, Helvetica, sans-serif" style="font-size: large;"><br /></span></div><div style="font-stretch: normal; line-height: normal; text-align: right;"><span style="font-family: arial; font-size: medium;">di Monica Pezzella</span></div><div style="font-stretch: normal; line-height: normal; min-height: 14px; text-align: justify;"><span style="font-family: arial; font-size: large;"><br /></span></div><div style="font-stretch: normal; line-height: normal; min-height: 14px; text-align: justify;"><span style="font-family: arial; font-size: large;"><br /></span></div><div style="font-stretch: normal; line-height: normal; text-align: justify;"><span style="font-family: arial; font-size: large;">Il dottor prete è un uomo piccolo e nero come un ragno. La prima volta che l’ho visto si riparava sotto la pensilina e osservava il battello venire dal mare. Riesco a guardarlo da incredibilmente vicino, il più nascosto particolare del corpo bianco sotto l’abito talare che gli cade addosso come un drappo da una stampella. So che ha un neo sotto la curva della narice destra, un altro sul petto all’altezza della terza costola. Peli morbidi sullo sterno, più scuri sotto l’ombelico. Una cicatrice sull’osso astragalo.</span></div><div style="font-stretch: normal; line-height: normal; text-align: justify;"><span style="font-family: arial; font-size: large;">Nella sera tiepida il battello portò dodici suore nere e spezzate. Il dottor prete si mise in testa alla processione senza dire niente e le guidò all’ambulatorio in cima alla scarpata. La più vecchia arrancava a piedi nudi, la pelle le si impolverava dell’odore di umidità e funghi. Una, giovane, sciaguattava con i sandali bassi e piatti, i pugni sulle cosce per sollevare la gonna, per superare lui che avrebbe dovuto condurle, e un gruppetto di altre due o tre insieme a lei si facevano avanti e anche loro lo distanziavano, rapite dall’oscurità dell’isola in cui baluginava la luce opaca delle lanterne. Il dottor prete faticava a stargli dietro, le lasciò correre verso il sentiero di lampade solari appese ai rami bassi degli alberi, non più di quattro scolarette eccitate distaccate da un gruppo di vecchie. Da lontano vide le ombre delle suore novelle sfilare davanti alle grate delle finestre. Spiavano dentro. Neanche sapevano cos’avrebbero dovuto fare.</span></div><div style="font-stretch: normal; line-height: normal; text-align: justify;"><span style="font-family: arial; font-size: large;">Lo stabulario ha la forma di un uncino rovesciato. Un corridoio illuminato da neon oblunghi a luce bianca introduce a una camera che è un alveare di gabbie strette come pollai. In ciascuna cella penzola uno pneumatico sospeso a una catena. Le scimmie hanno una coscia rasata marchiata da una lettera e un numero. Quasi tutte hanno il cervello danneggiato o hanno ingerito sostanze tossiche. Lo scopo degli interventi è valutare l’effetto dei danni cerebrali sull’organismo o rilevare il grado di tossicità dei pesticidi. L’aria è infetta. La maggior parte delle scimmie ha la pelle secca, piagata da chiazze senza pelo. Una suora ne vide una che si masticava un braccio e sfregava l’alopecia contro i ferri della gabbia grattandone via polvere di pelle inspessita.</span></div><div style="font-stretch: normal; line-height: normal; text-align: justify;"><span style="font-family: arial; font-size: large;">«Acari?» domandò.</span></div><div style="font-stretch: normal; line-height: normal; text-align: justify;"><span style="font-family: arial; font-size: large;">«Reazione ai farmaci» rispose il dottor prete.&nbsp;</span></div><div style="font-stretch: normal; line-height: normal; text-align: justify;"><span style="font-family: arial; font-size: large;">C’è un solo maschio, isolato in una gabbia più grande. Ha masticato e inghiottito parte delle mangiatoie di plastica. Una sera il dottor prete lo aveva visto masturbarsi contro l’abbeveratoio di stagno. Gli si era sentito orribilmente simile. Una bestia immonda, una visione stomachevole. Nei giorni seguenti lo aveva guardato sventolare per aria la ciotola che gli aveva lasciato vuota, aveva osservato i grappoli di zecche sotto le ascelle che si scoprivano nell’ingenua richiesta di cibo, una pretesa ignara della premeditazione con cui il rancio gli era stato tolto. Lo aveva osservato come si assiste a uno spettacolo da circo. Ridendo. Mi è persino piaciuto il pungolo della vendetta che lo incattiviva e gli faceva vibrare un nervo sopra lo zigomo. Lo zigomo affilato e cattivo mi è parso freddo e bello. Asettico. Ma la prigione dello scimmione non ha che una feritoia e guardavamo tutti e due, il prete e io nel prete, attraverso quella. E quella, quando l’ho elaborata, ha ridotto la pantomima del prete e della scimmia a un’esibizione tutt’altro che asettica. L’esatto contrario. Patetica.&nbsp;</span></div><div style="font-stretch: normal; line-height: normal; text-align: justify;"><span style="font-family: arial; font-size: large;">La feritoia affaccia su un’altra stanza: la galleria. Nella galleria ci sono le scimmie morte conservate in campane di vetro. Marchingegni di ferri e viti serrati alle tempie, pinze che allargano le palpebre, labbra strappate dal fil di ferro per cucire le bocche, ciuffi di peli riappiccicati col mastice. Sezioni cerebrali sotto lastre di vetro impolverate, pezzettini di cerotti contrassegnati da una scrittura illeggibile. Per qualche ragione, c’è anche il tacco a spillo di una scarpa di donna conficcato in un ritaglio di pelliccia; un’installazione, si direbbe artistica, che immortala un tacco nell’atto di pestare una schiena irsuta e sporca – un marrone infangato o insanguinato sopra l’oliva chiaro del pelo. Mi resta il dubbio di averlo immaginato.</span></div><div style="font-stretch: normal; line-height: normal; text-align: justify;"><span style="font-family: arial; font-size: large;">Dopo la galleria c’è la cappella. Da sopra all’altare il Cristo di cartapesta inchiodato alla croce di legno rivolge all’entrata occhi bianchi e rovesciati. È lui che io vedo distintamente così come ogni dettaglio sotto i vestiti del prete. Lo vidi già molti giorni prima dell’arrivo delle suore. E non su quell’altare, ma nella bottega del cartapestaio cui il prete l’aveva commissionato.</span></div><div style="font-stretch: normal; line-height: normal; text-align: justify;"><span style="font-family: arial; font-size: large;">Le gambe del Cristo pendevano dalla croce appena discoste l’una dall’altra e i piedi inchiodati si accavallavano come la spira di un serpente. I genitali pallidi, sospesi sotto un arricciamento di carta scura. «Lo copra» aveva detto il prete. Sapevo che fingeva di vedere un’oscenità. Sotto il duplice drappo di cotone ― grigio e liscio dentro, nero e infeltrito fuori ― un impulso elettrico gli aveva bruciato il diaframma e gli era defluito tra le gambe. Era passato così bene da lui a me, distinto come un messaggio in parole scandite attraverso il cavo del telefono. Si era sentito una bestia. Gli era piaciuto forse un po’ troppo. Non si era piaciuto per niente. Entrambe le cose tanto da perdere il senno. Aveva preso uno straccio di juta dallo schienale di una sedia e l’aveva allungato al cartapestaio. «Questa pezza andrà bene» aveva detto. Con una spilla sulla sporgenza del bacino, il cartapestaio aveva appuntato il panno marrone intorno ai fianchi del Cristo. Gli occhi del prete inchiodati all’epidermide di carta tesa sulla curva dell’anca, nel punto in cui l’unico raggio di luna insisteva con tutta l’intenzione di illuminare il peccato. Se lo sarebbe scopato. L’avrebbe sbattuto e risbattuto alla croce. Vivo, morto o finto. Mentre usciva, con il mento posato sulle clavicole, credo abbia detto o pensato: «Va meglio. Non bene. Meglio, almeno». Il cartapestaio non aveva sentito niente.</span></div><div style="font-stretch: normal; line-height: normal; text-align: justify;"><span style="font-family: arial; font-size: large;">Le suore sfilarono a capo chino sotto la croce di legno duro. Quelle, dentro i loro flaccidi involucri, nelle forme sporgenti che insistevano per farsi vedere da sotto la tonaca, strangolate in vita dalla cintura in pelle, i fianchi strabordanti là sotto, senza grazia, nessuna traccia d’armonia, quelle non gli suscitavano che la più sporca eccitazione. No. La parola giusta è arrapamento, il più volgare arrapamento, lo sperone primordiale che smuoverebbe la bestia dentro qualsiasi uomo si trovasse davanti una fica rossa e impastata, una mammella budinosa, due chiappe cascanti, senza alcun bisogno di bellezza, senza necessità di adorazione. L’inanimato istinto della materia. Animalesca sopraffazione. Umano ego. Le odiò. Le guardò solo una volta, si mise davanti a tutte quante, infilate una dietro l’altra come candele spente, e non si girò più, ribollente di ribrezzo e biasimo e rigurgiti e del residuo della voglia di vero sesso che gli aveva innestato il Cristo.&nbsp;</span></div><div style="font-stretch: normal; line-height: normal; text-align: justify;"><span style="font-family: arial; font-size: large;">È quello stesso Dio che, in un giorno della Genesi, a un uomo ha dato una donna e gli ha poi innestato nel midollo, come un cardo infestante, l’aberrazione. Errato Dio. Dio generatore di aberrazioni. Frainteso Dio? No. Il dottor prete non si concede, né concede a Lui, alcuna possibilità di fraintendimento. Il dottor prete si considera un’aberrazione; ha fede persino in questo.</span></div><div style="font-stretch: normal; line-height: normal; text-align: justify;"><span style="font-family: arial; font-size: large;">Interrato rispetto alla cappella, c’è uno stanzino diviso in due vani da un tramezzo impregnato di etere e incenso. In ciascun vano c’è una scimmia cui il dottor prete ha iniettato una neurotossina che provoca danni cerebrali irreversibili.&nbsp;</span></div><div style="font-stretch: normal; line-height: normal; text-align: justify;"><span style="font-family: arial; font-size: large;">Entrambe le scimmie accusano tremori e difficoltà di coordinazione.</span></div><div style="font-stretch: normal; line-height: normal; text-align: justify;"><span style="font-family: arial; font-size: large;">La sera in cui il dottor prete introdusse le suore nello stanzino gli animali avevano assunto il composto mptp da una settimana. Cominciavano a mostrare tutt’e due gli stessi sintomi, ma t70 era leggermente più debilitata di g19. Per scommessa, il dottor prete aveva destinato t70 al vano dell’intercessione, mentre l’altra scimmia, quella che stava meglio, non avrebbe avuto preghiere.</span></div><div style="font-stretch: normal; line-height: normal; text-align: justify;"><span style="font-family: arial; font-size: large;">Nel vano dell’intercessione c’erano tre panche per le dodici suore. Il dottor prete le fece sedere. Sulla parete opposta c’era la gabbia della scimmia che sarebbe stata miracolata, con lo pneumatico smembrato a morsi e l’abbeveratoio di latta. Il dottor prete disse alle suore di pregare per quell’animale, perché quell’animale inguaribile sarebbe guarito, mentre l’altro, dall’altra parte del tramezzo, sarebbe certamente morto.&nbsp;</span></div><div style="font-stretch: normal; line-height: normal; text-align: justify;"><span style="font-family: arial; font-size: large;">Sono passati ottantanove giorni dall’inizio delle preghiere per la scimmia t70. Entrambe le scimmie cui è stato iniettato il germe della malattia continuano a presentare la stessa sintomatologia. Il soggetto t70, per cui si è interceduto, non guarisce. Il soggetto g19, per cui non si è pregato, non è ancora morto, è anzi leggermente più presente a sé stesso rispetto all’altro.</span></div><div style="font-stretch: normal; line-height: normal; text-align: justify;"><span style="font-family: arial; font-size: large;">Vedo il dottor prete da solo sotto il suo Cristo di cartapesta. Lo vedo compiere un gesto cui, nonostante l’abiezione, è diventato avvezzo. Raccoglie l’acquasantiera di marmo, si alza sulle punte delle scarpe rigide e versa l’acqua sulla spalla destra del Cristo. Una goccia si allunga come un elastico, scivola sulla clavicola e poi sul petto. Il dottor prete si allontana dal Cristo senza distogliere gli occhi dalla curva ambrata al centro del torace, dove si è fermata la goccia, raccolta e gonfia. Le anche di cartapesta squarciano il riverbero dei ceri. Il dottor prete fa un altro passo indietro. Nella mano destra, tra indice e medio, tiene sospesa la pezza che copriva il pene del Cristo. A ritroso, si lascia cadere sulla prima sedia che incontra. L’acquasanta raccolta sullo sterno del Cristo si è rotta come una bolla di sapone, ha tremolato sul rilievo appena visibile di un capezzolo ed è scivolata tra le ultime costole, sopra il fegato. Una parte si annida nell’incavo dell’ombelico, un’insenatura scavata col pollice. Le clavicole sono inspiegabilmente umide, disgraziatamente belle. Potrebbe indugiare lì per ore con la lingua, con i polpastrelli, con la nocca dell’ultimo dito, con il dorso della mano, con il mento, con la guancia, con la fronte, vuole restare lì per ore, tempo, molto più tempo indefinito con le labbra posate tra le clavicole che si alzano e si abbassano, il proprio fiato sopra il suo respiro. Il restante rivolo supera di corsa la carta arricciata dei peli del pube e gocciola dal sesso. Il prete lascia cadere la pezza sulla sedia accanto. Lo guardo di spalle, ma so di quella brina di sudore che gli inumidisce il collo sotto le orecchie, so del fremito della pelle sopra la trachea. Il veleno che lo inquina per non aver sentito l’altro corpo reagire. E il tic che gli tira il labbro superiore a sinistra e gli dilata le narici. Infila il pollice sotto la cintura, non regge più la pressione contro la patta. Con l’altra mano spinge indietro la fibbia, fa scivolare il bottone nell’asola dei pantaloni. La cerniera allentata si apre da sola appena infila la mano e con le dita gelide si sfiora la pelle. Pensa Dio siamo solo io e te e io ti amavo. Lo aprirebbe per guardarlo com’è dentro e allo stesso tempo lo vorrebbe di marmo. Stare davanti all’impeccabilità del marmo, inginocchiarsi a succhiare il levigato compimento del marmo. Lo ammazzerebbe, quel deficiente subnormale di cartapestaio, per non averglielo fatto di marmo. Vede il turibolo appeso sotto l’arcata, l’arcata di pietre e stucco scrostato sopra l’altare, l’altare davanti all’abside dischiuso come gli spicchi di un’arancia. Lo ammazzerebbe con un colpo di turibolo, il cartapestaio, gli spaccherebbe e sgranerebbe la testa come un’arancia. Ma già che c’è la cartapesta, tanto vale aprirlo, dilaniare la miseria della fibra e della colla e entrargli subito dentro, con tutt’e due le mani. Questa puttana d’un Cristo, che non scenderebbe mai da lì sopra a redimerlo di tutti i pensieri, di tutta la bestialità che non solo lo sconsacra, lo rende inumano; a redimerlo di tutto quel peccato non scenderebbe mai, se non lo schiodasse lui. Non scende. Perché è finto.</span></div><div style="font-stretch: normal; line-height: normal; text-align: justify;"><span style="font-family: arial; font-size: large;">Sgancia la croce dai sostegni e, col Cristo capovolto e appoggiato contro l’abito talare, entra nel vano dell’intercessione, attraversa il tramezzo, guarda la scimmia, l’aberrazione che sarebbe dovuta morire ma non è mai morta; l’aberrazione che, così animalescamente simile a lui, con lo stesso cardo innestato nel midollo, scaglia l’estremo anatema contro il corpo stesso del Cristo; l’aberrazione che, nel vedere la sagoma nota profilarsi sulla porta, allunga meccanicamente un braccio per prendere le caramelle.&nbsp;</span></div><div style="font-stretch: normal; line-height: normal; text-align: justify;"><span style="font-family: arial; font-size: large;">Il dottor prete apre la gabbia, con una mano accarezza la testa della scimmia sull’alopecia che ha dietro l’orecchio, dove sa che le piace essere grattata. Con l’altra mano le cala la croce dritta in mezzo al cranio. L’osso si spacca con una fragilità inaspettata. Un braccio della croce attraversa la faccia della scimmia e si incastra sotto l’osso temporale. Il dottor prete tira, ma il divario tra consistenze molli e taglienti e la trasfigurazione del volto dell’animale lo inorridiscono al punto da farlo desistere. I piedi del Cristo, quando il prete abbandona la croce, che è un tutt’uno con la scimmia, sono diventati gialli.</span></div><div style="font-stretch: normal; line-height: normal; text-align: justify;"><span style="font-family: arial; font-size: large;">Oltre il vano dell’intercessione c’è una porta imbullonata. So che il cadavere della scimmia è là dietro e che attraversando quella porta, scagliato nel buio come un involucro vuoto, ha raggiunto una consapevolezza che io non ho. Ma non ho neanche il coraggio di guardare fin lì.</span></div><div style="font-stretch: normal; line-height: normal; text-align: justify;"><span style="font-family: arial; font-size: large;"><br /></span></div><div style="font-stretch: normal; line-height: normal; text-align: justify;"><span style="font-family: arial; font-size: medium;"><p style="font-stretch: normal; line-height: normal; margin: 0px;">Monica Pezzella ha scritto un piccolo capolavoro. La prima volta che ho letto questo racconto, ad agosto, ho pensato: è tremendo perché mette in luce aspetti della psiche che appartengono al reame dell'indicibile. La letteratura deve saper essere tremenda, solo in questo modo può portare a compimento la sua grande missione: dire la verità sull'umano. Qui emerge una verità scomoda, finemente e magistralmente raccontata. Qui riconosciamo il mostro, l'aberrazione, che si nasconde in ogni essere umano. [I.P.]</p><p style="font-stretch: normal; line-height: normal; margin: 0px;"><br /></p><p style="font-stretch: normal; line-height: normal; margin: 0px;">Monica Pezzella è nata a Scafati (SA) nel 1983. Vive a Roma ed è laureata in Archeologia orientale. È traduttrice e editor, ha collaborato con Nutrimenti, LUISS University Press, Fabbri, Elliot, Ponte alle Grazie. Suoi racconti sono apparsi su svariate riviste, tra cui Nazione Indiana e TerraNullius. Nel 2019 ha fondato la rivista online Sulla quarta corda - rivista di scrittura verticale. Il suo romanzo d'esordio sarà pubblicato da TerraRossa edizioni nel novembre 2020.</p></span></div><div><br /></div>