---
title: La strada o forse il cielo
image: LAHAR.jpg
created_at: 2019-05-17 20:40:16.000000000 Z
author: Lahar
layout: post
category: LAHAR
tags: LAHAR
original_link: https://www.laharmagazine.com/la-strada-o-forse-il-cielo/
---

<a href='https://www.laharmagazine.com/la-strada-o-forse-il-cielo/' target='_blank' > Leggi su La strada o forse il cielo</a>
<p>Viaggio di notte,</p>
<p>accompagnata dal buio e dal rumore delle onde in lontananza.</p>
<p>Non distinguo,</p>
<p>mescolo.</p>
<p>Poi confondo il contorno</p>
<p>e non capisco se è la strada o forse il cielo</p>
<p>ad accompagnare la mia fuga silenziosa</p>
<p>da una città fantasma.</p>
<p>Bigliettini di carta</p>
<p>è ciò che ricordo</p>
<p>dei momenti trascorsi con te</p>
<p>che rimani un alone permanente</p>
<p>su un vetro vecchio e scheggiato dal tempo.</p>
<p>Ultime due ore passate a fumare e pensare</p>
<p>“Abbiamo commesso un crimine”:</p>
<p>le nostre anime si sono macchiate l’una dell’altra.</p>
<p>Non ricordo più il presente</p>
<p>ma forse, soltanto il dopo</p>
<p>e mentre rifletto</p>
<p>scorgo un riflesso</p>
<p>mi sdoppio</p>
<p>e osservo</p>
<p>con sguardo incerto.</p>
<p>Appaio, non sono.</p>
<p>Vedo due luci che mi vengono incontro. Sei forse tu?</p>
<p>Sapevo saresti tornato, lo fai sempre.</p>
<p>Poi mi scontro</p>
<p>mistifico la realtà,</p>
<p>una pioggia di frammenti tutta intorno.</p>
<p>Mi fa male la testa.</p>
<p>Ho perso il senso.</p>
<p>Ho perso me stessa.</p>