---
title: Situazioni umane
image: SUITE_ITALIANA.jpg
created_at: 2020-10-13 03:00:00.000000000 Z
author: Suite italiana
layout: post
category: suite-italiana
tags: suite-italiana
original_link: https://suiteitalianalt.blogspot.com/2020/10/gotico-pugliese.html
---

<a href='https://suiteitalianalt.blogspot.com/2020/10/gotico-pugliese.html' target='_blank' > Leggi su Suite italiana</a>
<div style="text-align: center;"><div class="separator" style="clear: both; text-align: center;"><a href="https://1.bp.blogspot.com/-DgEgRR5X-6o/X4TY3Iv_78I/AAAAAAAAAX0/F8JpDiadMtALwSXkyOKNDYZ2fdksdVufQCLcBGAsYHQ/s1040/a-streghe.jpg" imageanchor="1" style="margin-left: 1em; margin-right: 1em;"><img border="0" data-original-height="587" data-original-width="1040" height="362" src="https://1.bp.blogspot.com/-DgEgRR5X-6o/X4TY3Iv_78I/AAAAAAAAAX0/F8JpDiadMtALwSXkyOKNDYZ2fdksdVufQCLcBGAsYHQ/w640-h362/a-streghe.jpg" width="640" /></a></div><span style="font-family: arial; font-size: medium;"><br /></span></div><div style="text-align: right;"><span style="font-family: arial; font-size: medium;"><br /></span></div><div style="text-align: right;"><span style="font-family: arial; font-size: medium;">di Sara Verdecchia</span></div><div class="MsoNormal" style="line-height: 24px; margin: 0cm 0cm 0.0001pt;"><p class="MsoNormal" style="line-height: 15.6933px; margin: 0cm 0cm 8pt;"><span style="line-height: 17.12px;"><span style="font-family: arial; font-size: large;"><br /></span></span></p><p class="MsoNormal" style="line-height: 15.6933px; margin: 0cm 0cm 8pt;"><span style="line-height: 17.12px;"><span style="font-family: arial; font-size: large;"><br /></span></span></p><p class="MsoNormal" style="line-height: 24px; margin: 0cm 0cm 8pt; text-align: justify;"><span style="font-family: arial; font-size: large;"><span style="line-height: 36px;">Una mattina, mi pare fosse il due maggio, mi sono svegliata con una depressione così confortevole che Mario ha dovuto tirarmi fuori dal letto per i capelli, gridandomi addosso che ero una larva putrida. In effetti non passa sonno dal quale non mi risvegli deformata, ci impiego ore a farmi rientrare lo sterno. Lui ha riso e se n’è andato in quel suo studio in cui ci sono solo ragazze che la mattina hanno il risveglio premeditato, e che magari tengono pure conto del tempo che si impiega a stare davanti allo specchio per dissolvere l’impressione di aver dormito in un letto sempre sfatto. L’ho raggiunto perché aveva dimenticato di portarsi il pranzo e sono rimasta chiusa in ascensore con una tipa che aveva i capelli raccolti stretti e indossava una lunga gonna a fiori, io avevo un top nero dal quale si potevano intravedere le mie tette da mestruazioni imminenti e questa mi fissava come fossi uno straccio che le appestava l’ambiente. Quello sguardo… mi è successo pure in un altro ascensore, due giorni dopo, con un’altra, questa però era una signora più&nbsp;<i>avanzata</i>&nbsp;nel tempo e aveva delle buste della spesa, io indossavo un vestito viola che avevo pagato troppo perché mi avevano detto fosse seta e invece era misto viscosa, mi sentivo infatti parecchio&nbsp;<i>economica</i>&nbsp;e mi ero messa una lente a contatto secca che mi faceva perdere lacrime e pure un liquido viscoso dal naso che più volte avevo raccolto tra indice e pollice per controllare se fosse sangue. Delle volte, in assenza di luce e privata del controllo visivo, lo avevo annusato e leccato. Ho avuto una specie di attacco di panico perché ero accidentalmente riuscita a sentirmi il cuore pulsare dentro un polpastrello scheggiato, forse pure perché qualcuno, prima che cercassi riparo in uno spazio che si eleva o che può almeno condurti dove riesci a fissare parecchio più in basso di te, mi aveva gridato addosso una serie di&nbsp;<i>compromessi</i>. Avevo sentito la pelle rompersi e lasciar disperdere un poco di identità che sentivo dovesse restarmi attaccata, o comunque non abbandonarmi proprio all’improvviso. Ho sempre avuto problemi con l’agonia che si manifesta immediata, mi trovo invece a mio agio negli stati preagonici (li passo chiusa in casa a leggere dei manuali sull’autoproduzione dei saponi, o a guardare video di persone riemergere da acque profonde con brandelli di carne là dove dovrebbero esserci arti sani) o nel dolore trascinato, quello che ti permette di curare degli struggimenti che sanno di prezioso e danno nuova linfa al tuo grado di codardia. Mi sono guardata da lontano, o all’indietro. Non ci penso bene, quando accade, a come spiegarmelo con le parole, perché non mi riconosco neanche in un nome proprio. Accanto all’occhio sinistro ho una cicatrice sottile e lunga in verticale, me la feci nel bagno rosa di mia zia Anna mentre cercavo di odorare un profumo che era riposto sulla mensola di vetro più in alto. Allertati dalle mie grida, corsero a recuperarmi e mi tamponarono il sangue con la carta igienica, e anche quella era rosa, ma di una tonalità diversa dalle pareti, e zia Anna disse ad alta voce che non avrei mai più dovuto essere lasciata sola, manco per sbaglio, manco in un prato di erbacce, perché avrei saputo come intrecciarle per strangolarmici. Per placarmi, mi raccontò di dove si era procurata la carta igienica rosa ed elencò tutti gli altri colori che le sarebbe piaciuto poter acquistare se non si fosse sentita in qualche modo costretta a sceglierla sempre e solo di quel colore. La cicatrice col tempo si è ridotta e un dermatologo che me l’ha guardata sollevandomi il viso al sole mi disse che era tardi ormai per rimediarla, l’ha definita depressa, ma questo non è accaduto l’anno in cui me la sono procurata e neanche nei cinque anni in cui sono rimasta bloccata nell’ascensore a contare e ricontare i miei respiri finché non smisero di appartenermi. Dovevo essermi espressa con la faccia da cicatrice, perché la signora dell’ascensore, appena le porte si sono sbloccate, è scappata trascinando via le buste coi surgelati che perdevano acqua. Le ho detto che mi dispiaceva. Mi scuso spesso con le persone che mi vedono essere viva. Erano i giorni in cui stavo andando in giro a elemosinare un lavoro e c’erano delle grasse mosche nero lucido che avevano invaso la città e si posavano ovunque come se ci fossero stati gli occhi sbarrati e succosi di vacche allo stato brado. Mi ci sono messa d’impegno, per il lavoro, pur sapendo che a Napoli accade spesso che le cose si blocchino quando ci hai riposto&nbsp;<i>credenza</i>, e ho camminato dalla mattina alla sera per via dei Tribunali e poi per via Duomo e poi sono rientrata in via San Biagio dei Librai e ancora per San Gregorio Armeno, ho pensato che fosse il caso di cercare un lavoro il più vicino possibile al luogo in cui mi spengo e mangio gli Unicorn Froot Loops. Sono entrata ovunque e ho chiesto se avessero bisogno di me, avevo un tono lacrimevole, perché entravo in questi posti e spiegavo a queste genti chine sulla rassegnazione che non sapevo fare niente di niente. Sono entrata in alcune botteghe in cui costruivano i presepi e dei ragazzi con le braccia e le gambe tatuate mi indicavano dei vecchi seduti, che io avevo creduto zoppi, che si sollevavano per venirmi incontro scuotendo il capo, perché non avevo mai toccato della ceramica cruda e perché non avevo mai pianto un morto che fosse stato anche un loro morto. Delle mancanze assolute. Quando andavo via neanche ci vedevo dall’angoscia e mi ferivo le cosce con gli spigoli dei tetti delle case in miniatura in cui vivevano pastori anch’essi in miniatura. Trovai i peggio disperati che mi dissero che se lo avessi voluto avrei potuto camminare otto-dodici ore su e giù per una scala ripida, accettai e mi mostrarono un cortiletto per la spazzatura in cui tutti quelli che salivano la scala insieme a me andavano a fumare del crack o a mostrarsi le foto di alcune ragazze nude che speravano di riuscire a penetrare. Le chiamavano&nbsp;<i>vrenzole</i>&nbsp;o caramelline (per dire caramellina però emettevano un suono ripetuto, tipo&nbsp;<i>ciuciù</i>, che sembrava uno sputo intenso, e avevo dovuto chiedere che me lo spiegassero), a seconda di quanto fossero svestite, o di quanto fossero morbide, o di come si comportassero in presenza di un tramonto sul lungomare di Mergellina. Qualche volta stavo seduta a osservarli e capivo esattamente quando e quanto fossero eccitati perché la luce degli schermi illuminava i loro occhi viscidi e le loro fronti sudate. Se proprio non si contenevano, si alzavano di scatto per sbracciare via la frustrazione—sedevamo su secchi rovesciati che iniziavano a roteare forsennatamente, e quelli seduti attorno ridevano e chiedevano di poter guardare pure loro. Non mi mostravano mai nulla, chat o foto, ma parlavano e riportavano fedelmente, e volevano che io sentissi, volevano che il mio sguardo restituisse un imbarazzo e un pudore che li avrebbe fatti sentire ancora più eccitati, lo schifo che pensavano di suscitarmi era la prova che stessero esercitando a pieno la loro mascolinità. Trovavo quasi struggente il modo in cui si alteravano nell’ombra del fetore stagnante. L’unico che si asteneva da questi rituali era un ragazzo tanto sottile che dalle mie parti sarebbe stato definito&nbsp;<i>rimangiato da cristo</i>&nbsp;e che indossava solo pantaloni che gli calavano via dai fianchi e che lui, per automatismo, aveva imparato a recuperare prima che gli altri lo offendessero per le dimensioni del cazzo. Una volta lo incrociai sulla scala e aveva la faccia graffiata, indagai tra gli altri e mi dissero che era innamorato. Diventammo quasi amici perché qualche sera a settimana rubavo una birra e gliela nascondevo nella ghiacciaia. Mi raccontò che gli sarebbe piaciuto poter rilevare l’autolavaggio di suo zio, ma che sarebbero dovuti finire in carcere altri suoi due cugini affinché questo potesse accadere e aveva il sorriso di chi si sente stupido perché indugia in una fantasia minuziosa. Mi mostrò la foto di una tartarughina, piccola che riuscivi a tenerla in una vaschetta da bucato senza che si sentisse confinata, mi disse che l’aveva scelta perché suo figlio (nel dire figlio aveva detto devastazione) voleva un animaletto e le tartarughe campano anche cento anni senza troppa manutenzione, ma quando l’aveva portata a casa questo suo figlio piccolo e con pochissimi denti se l’era messa in bocca e l’aveva schiacciata fino a spezzarle il guscio tenero e ucciderla. Non riuscendo a deglutirla, aveva pianto e si era procurato una febbre portentosa. La moglie allora aveva proposto che prendessero un pitbull e lui si era messo alla ricerca di un qualche allevamento che ne avesse uno un po’ fallato e che glielo potesse cedere senza farglielo pagare quanto tre mesi di affitto. Disse che stava ucciso e in effetti aveva ventitré anni ma pareva che stesse lì lì.&nbsp;</span><o:p></o:p></span></p><p class="MsoNormal" style="line-height: 24px; margin: 0cm 0cm 8pt; text-align: justify;"><span style="font-family: arial; font-size: large;"><span style="line-height: 36px;">Uscivo che era sempre notte cupa ed ero distrutta, Mario mi aspettava appoggiato al portone di un palazzo e quando mi vedeva arrivare tirava fuori dei pezzi di pane dalle tasche del suo cappotto verde militare e me li offriva insieme a delle storie in cui era vissuto senza di me, e mi faceva imbestialire perché le parole che iniziava a manovrare stavano al di fuori dei sensi che sapevo riconoscere. Parecchie notti la sua voce aveva il suono di un ricordo in cui ero bambina e non riuscivo più a indossare un guanto da neve perché la mia mano ormai ci stava stretta, o di quando mi mettevano a dormire nella stanza dei cappotti lasciando che mi raggiungessero da lontano le risate di chi poteva stare ancora sveglio. Riuscivo a ritrovarmi solo in alcune foto che scattava al mio corpo intirizzito, al mattino, ed erano solo scatti in cui davo la schiena all’obbiettivo ed ero incosciente. Avevo nei nervi tutti i requisiti per le tragedie e quando non li trattenevo finivo per&nbsp;<i>tragedire</i>&nbsp;in qualche vicolo che puzzava di piscio e spazzatura calda, in cui dei ragazzini poco lucidi mi chiedevano di seguirli per unirmi a una partita di beer pong o per inspirare del fumo che erano entusiasti di poter definire 100% naturale. Tornavo a casa percorrendo sempre strade troppo lunghe che i miei occhi non ricordavano e quelle poche amiche che avevo mi messaggiavano la mattina dopo, o la notte proprio, per dirmi che in quelle strade da cui ero uscita illesa c’erano dei noti eroinomani e io chiedevo loro se non fossero per caso quegli uomini e quelle donne senza scarpe che sedevano in piccoli teatrini usando i toni da caffè di piazze neorealiste. Loro dicevano proprio quelli. I volti che di solito incrociavo in centro, per Bellini e ancora sotto, erano diretti altrove, non ho mai conosciuto qualcuno che stesse lì perché fosse un posto prescelto, era un posto in cui ti ritrovi e in cui da bere costa molto poco, così ti ci accomodi e lasci che qualche americano ti convinca a scopare nel suo airbnb perché ti ripete insistentemente che non dovrai vederlo mai più in tutta la tua vita.&nbsp;</span><o:p></o:p></span></p><p class="MsoNormal" style="line-height: 24px; margin: 0cm 0cm 8pt; text-align: justify;"><span style="font-family: arial; font-size: large;"><span style="line-height: 36px;">Al lavoro mi chiesero di occuparmi di residui, passai una settimana a fare pause in cui mi chiudevo in bagno a piangere e ne uscivo solo quando qualche bellissima turista svedese bussava e chiedeva di poter prendere il mio posto. Nei giorni in cui non lavoravo, uscivo e andavo a vagare da sola per le librerie a Port’Alba nonostante i polpacci non mi dessero tregua e mi sentissi sempre affranta, mi piaceva guardare i librai che prima di leggere il titolo di un libro dovevano soffiarci sopra e pregare che il tempo non se lo fosse mangiato. Davo loro i nomi di autori morti per suicidio e mi rallegravo che si complimentassero per quello che cercavo di inculcarmi o rivelarmi. Passavo molto tempo nelle sezioni di psicologia e medicina, mi ero messa in testa di tirar su una collezione decente di titoli che parlassero di malattie degenerative del fegato, volevo che fossero volumi abbandonati o recuperati e prediligevo quelli rilegati in pelle ormai arsa, quasi squamata, scritti da&nbsp;<i>stramboidi</i>&nbsp;con l’avversione per i cattolici. Se erano costosi e non potevo permettermeli, mi mettevo a fotografarli e i librai, che prima con gentilezza avevano contato le mie monetine, ora mi si aizzavano contro e iniziavano a sgridarmi perché gli stavo sciupando la merce, avevano una voce dura perché erano sicuri di dover salvaguardare del materiale prezioso e desiderabile, anche se spesso era roba appartenuta a uomini ormai cadaveri di cui nessuno aveva voluto conservare l’accumulo culturale, dei deceduti che rinnovavano la certezza della nostra mortalità come terribile sollievo per gli spazi altrui. A casa sostavo davanti al mio scaffale prediletto e scorrevo i titoli:&nbsp;<i>Malattie del fegato nei vecchi</i>, del professor Vincenzo Giordano, che avevo carpito dalle manine secche di una specie di megera che per intenerirmi disse di essere stata educanda nel manicomio di Herisau. Oppure, un amatissimo,&nbsp;<i>L’occhio del fegato nei monologhi-flusso di coscienza</i>&nbsp;di&nbsp;</span><span style="background-color: white; color: #202122; line-height: 36px;">Franz-Josef Murau, con una prefazione in tedesco dello stesso autore che professava granitiche convinzioni a proposito di trasmigrazione delle anime infette nei corpi di maldestre giovinette libidinose. E ancora&nbsp;<i>Poteva essere il nostro fegato quello sbranato al buio dai cani</i>, un romanzetto sconcio di un autore ungherese giunto a Napoli perché innamorato dei tavoli di marmo e delle vedove&nbsp;<i>schienadritta</i>&nbsp;che vi si accomodavano. Non li avrei più liberati, nella supposizione che a loro facesse piacere sorvegliarmi e infondermi, a bisogno, moti di rinuncia.&nbsp;</span><o:p></o:p></span></p><p class="MsoNormal" style="line-height: 24px; margin: 0cm 0cm 8pt; text-align: justify;"><span style="font-family: arial; font-size: large;"><span style="line-height: 36px;">&nbsp;A giugno arrivò un caldo che non avevo mai sentito prima, non sembrava provenire dal sole ma direttamente dalla strada, e che salisse dal nucleo stesso per ingoiare i corpi dei cittadini estivi, quelli che non potevano fuggire in una seconda casa a Ischia con del personale di servizio che potesse garantire loro una totale astensione dalla fatica. Non credo che i corpi abbiano memoria delle percezioni, e delle intensità vissute, quando il corpo è in uno stato di allarme lo ritiene definitivo e, nel caso del corpo che trascino, si aggiunge anche lo stato d’irrimediabilità di qualsiasi condizione si riconduca per vie anche solo traverse a una fine. Il mio dolore è autosufficiente e abietto, per questo mi ha indotto a nutrire vaghe aspirazioni poetiche e mi illude che vi sia una qualche unicità nei pensieri che riproduco per&nbsp;<i>malsentito</i>&nbsp;dire. Fu allora che cominciai ad assumere un aspetto tranquillo, e quindi demoniaco, l’aspetto di chi non si consente l’imprevisto e funziona col rigore dello spasmo che si acquieta nell’Inevitabile, persino anticipandone i modi. Dissimulavo con la respirazione affannata in cima alle salite ripide, o con qualche vezzo nella pantomima del quotidiano: cedevo il posto in metro ai signori anziani che indossavano dei begli orologi e i calzini con l’elastico floscio, ma soprattutto concludevo le atmosfere coi miei capricci irrisolti (lamentavo un’assenza di verde vivo che, giuravo, mi avrebbe costretto ad arrotondare i concetti che raggiungevo per vie di fuga). Cementavo l’individualismo e lo difendevo online col nome di Amanda Ice Cream, come foto profilo usavo Anais Pingot, una ragazzina grassa che indugia in fantasie di stupro accanto ai corpi dilaniati della madre e della sorella. Ci sarebbe voluta una pioggia densa. Non volevo appartenere. Povera a te, mi ripetevo, mi ripetevano, perché a furia di soffrirmi avevo sviluppato una distorsione della mascella.</span><o:p></o:p></span></p><p class="MsoNormal" style="line-height: 24px; margin: 0cm 0cm 8pt; text-align: justify;"><span style="font-family: arial; font-size: large;"><span style="line-height: 36px;">Mi odiavo e volevo diventare bruttissima. Mi scavavo la faccia col nervosismo mentre le situazioni umane mi strisciavano nel cervello. Iniziai a smontare il paesaggio attorno a me, detestavo il modo in cui aderiva, quasi geometrico, ai miei fallimenti spontanei, eppure in strada trovavo di tutto e me ne appropriavo senza darmi colpe. Mario mi ripeteva che non era il luogo il problema e io gli chiedevo se il problema non fosse per caso che esisteva qualcun altro ma lui diceva no, sei solo tu il problema. Che esistevo non lo diceva. Li avevo cercati quei luoghi, credevo che un rinnovo nell’estetica di cui facevo esperienza avrebbe deviato anche la materia malvagia e invece riemergeva lì appena rimestavo casualmente in un significato. Non avevo ancora visto il mare, ne avevo solo percepito il suono, che però era una patina sulla pelle e nei capelli, durante una notte frenetica in cui rimanemmo bloccati nel traffico e Mario mi convinse a camminare fino al letto attraversando delle giostrine spente e dei chioschi che vendevano taralli e bibite con le bollicine. Un ragazzo al lavoro disse che mi avrebbe accompagnato lui, ma la sua fidanzata, una mangiafuoco, glielo negò, e lui non insistette. Gli chiesi che odore avesse la sua ragazza e lui mi descrisse quello che io capii essere l’odore di feste per bambini. Non ci parlai più e se lo incrociavo sulla scala smettevo di respirare, mi aveva fatto provare ribrezzo persino per procura. Venivo funestata dall’idea di un infantile vivere pirotecnico. L’unica deriva che riuscissi a concepire era di quieta colpevolezza.</span><o:p></o:p></span></p><p class="MsoNormal" style="line-height: 24px; margin: 0cm 0cm 8pt; text-align: justify;"><span style="font-family: arial; font-size: large;"><span style="line-height: 36px;">Ottobre. Riconosco una particolare deficienza, parlavo per impedirmi di capire. Da allora ci sono stati svenimenti e malesseri psicomotori. Ho deciso di volermi vedere in una natura che mi ignora e ho fatto ritorno nel luogo in cui ho emesso il vagito primo e i primordi di altri lamenti essenziali, lì posso trovare la&nbsp;<i>sdomesticazione</i>&nbsp;adatta. Il periodo è quello in cui si nutrono i lupi. Ho visto un padre camminare spedito per una strada fatta di soli sassi instabili portandosi dietro una creaturina bionda che gli stava attaccata alla schiena. Stavo leggendo un racconto di Lydia Davis in cui una madre vuole scattare una foto al figlio, ma non riesce ad allontanarsi perché quello non collabora e teme che nel tempo impiegato a recuperare la macchina fotografica il momento sarà terminato, quindi se ne sta divisa tra il bisogno di&nbsp;<i>cronicizzare</i>&nbsp;e quello di stare in presenza di quei pochi istanti che l’hanno commossa e che se ne vengono fagocitati dal tempo. A parità di facce e azioni, qualsiasi foto scattata in Abruzzo è sensibilmente più triste che altrove, lo so perché le poche memorie fisiche che mi sono state tramandate, le riproduzioni statiche dei volti del sangue che ha preceduto il mio, fanno pensare a una disperazione catastrofica, una vita ingrata e malefica. Le ha scattate tutte un antenato noto col nome di&nbsp;<i>cocciastorpia</i>, un ragazzo, credo fratello più giovane di mia nonna, che vinse un concorso cinematografico filmando delle pecore che rientravano di corsa in un recinto mentre degli uomini sbraitavano sollevando al cielo i bastoni. Di lui so anche ch’è morto scavalcando un cancello, le punte di ferro gli si sono conficcate nella pancia ed era con alcuni amici che non se la sono sentita di spiccicarlo, dicono volesse dimostrare le sue capacità di arrampicatore. Ho una foto di famiglia in cui noi bambini abbiamo le teste rasate a causa dei pidocchi, indossiamo delle canottiere bianche piene di macchie di amarene che avevamo mangiato allungando il collo nei cespugli. Abbiamo l’aspetto dei fucilati in quei secondi che impiegano per tastarsi e capire di essere stati colpiti.</span><o:p></o:p></span></p><p class="MsoNormal" style="line-height: 24px; margin: 0cm 0cm 8pt; text-align: justify;"><span style="font-family: arial; font-size: large;"><span style="line-height: 36px;">Mi sono seduta su una roccia a riposare, il numero di pause che mi prendo dal percorso è incalcolabile, la mia destinazione è una pausa, ho bisogno di sapere che posso stare ferma quanto voglio prima di riprendere a muovermi verso un’altra pausa. La creaturina bionda mi ha guardato e ha detto libro, ce lo avevo tra le mani e mi ha&nbsp;<i>accorpato</i>. Io l’ho guardato di rimando e ho pensato a uno spreco di visione. Sono caduta e mi sono sbucciata un ginocchio, ho perso sangue da diverse fessure e alcuni uomini si fermavano per accostarmisi, abbastanza da farmi vedere quanto fossero sudati, per dire che mi avevano visto cadere da lontano. Una signora mi ha suggerito di camminare carponi, un’altra ha aperto la sua borsa, c’erano un flacone e un’ascia, e mi ha porto il flacone, un liquido per ferite da cute integra, praticamente uno psicofarmaco. Ne ho bevuto quanto riuscivo a tenerne in corpo senza prender fuoco, abbastanza però da diventare traslucida al sole. Mi sono trascinata fino a un rifugio dove c’era un masso sul quale mi sono seduta a piangere, quando ho smesso ero ricoperta da generazioni di ragnetti con la testa tonda e verde, infinite bocche mi morsicavano per nutrirsi del sangue che mi rimaneva. Svegliandomi ho sentito voci umane meravigliarsi di quanto fosse ben visibile l’autostrada da un’altitudine di 2500 metri. In sottofondo una radio sintonizzata sui successi estivi decaduti. Ho intravisto una grotta raggiungibile per una via ferrata e l’ho risalita, nella grotta c’erano il buio umido e dei panni stesi, una casa abbastanza alta da poter stare distesa o con la testa sollevata o girata su un fianco. Rimedierò all’ansia con la postura. Una buona irrigazione. Fuori possono essercene a milioni, uno più sudicio dell’altro, ma qui nessuna società, niente esagerazioni o sorprese in panoramica. Possibilità di accedere alla totalità dell’ossessione, del sottoesposto, del&nbsp;<i>controluce</i>. Splenda su di me l’ombra perpetua. Il che sembra avere un senso. La distanza è tale ora che le grida più acute non riuscirebbero a coprirla senza inciampare in qualcuno di&nbsp;<i>deperibile</i>&nbsp;o pienamente in senno, ma io ho rinunciato al grido prima di nascere.&nbsp;</span><o:p></o:p></span></p><p class="MsoNormal" style="line-height: 24px; margin: 0cm 0cm 8pt; text-align: justify;"><span style="font-family: arial; font-size: large;"><span style="line-height: 36px;"><br /></span></span></p><p class="MsoNormal" style="line-height: 24px; margin: 0cm 0cm 8pt; text-align: justify;"><span style="font-family: arial; font-size: medium;"><i>Situazioni umane</i> ha il fluire libero del Berto del <i>Male Oscuro</i> e la&nbsp;visionarietà legata alla Napoli decadente di Malaparte. Sara Verdecchia ci racconta una città devastata attraverso gli occhi allucinati di un'anima altrettanto fragile ma capace di scovare la vita in ogni vicolo, talvolta oscena e miserabile, ma pur sempre vita. Un'autrice che colpisce per capacità immaginativa e linguaggio, ha una sua voce, violenta ma vera, che potremmo definire, con un ossimoro, surrealismo neorealista perché è dalla descrizione di situazioni reali che prende forma la visione, la poesia. [I.P.]</span></p><p class="MsoNormal" style="line-height: 24px; margin: 0cm 0cm 8pt; text-align: justify;"><span style="font-family: arial; font-size: medium;">Sara Verdecchia vive a Napoli, da bambina ha letto al buio fino a credersi miope. Collabora con la rivista Split di Pidgin Edizioni. Scrive.</span></p><p class="MsoNormal" style="line-height: 24px; margin: 0cm 0cm 8pt; text-align: justify;"><span style="font-family: arial; font-size: x-large;">&nbsp;</span></p></div>