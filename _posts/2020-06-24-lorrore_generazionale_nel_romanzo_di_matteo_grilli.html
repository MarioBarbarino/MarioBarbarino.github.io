---
title: L’orrore generazionale nel romanzo di Matteo Grilli
image: IL_RIFUGIO_DELL’IRCOCERVO.jpg
created_at: 2020-06-24 06:30:43.000000000 Z
author: Il Rifugio dell’Ircocervo
layout: post
category: IL RIFUGIO DELL’IRCOCERVO
tags: IL RIFUGIO DELL’IRCOCERVO
original_link: https://ilrifugiodellircocervo.com/2020/06/24/lorrore-generazionale-nel-romanzo-di-matteo-grilli/
---

<a href='https://ilrifugiodellircocervo.com/2020/06/24/lorrore-generazionale-nel-romanzo-di-matteo-grilli/' target='_blank' > Leggi su L’orrore generazionale nel romanzo di Matteo Grilli</a>
<p style="text-align:center;"><em><strong>Crocevia di punti morti, </strong></em><strong>Matteo Grilli<br />
(Effequ, 2020)</strong></p>
<p style="text-align:justify;"><img loading="lazy" data-attachment-id="14922" data-permalink="https://ilrifugiodellircocervo.com/2020/06/24/lorrore-generazionale-nel-romanzo-di-matteo-grilli/croceviadpm_copertina/" data-orig-file="https://ilrifugiodellircocervo.files.wordpress.com/2020/06/croceviadpm_copertina.jpg" data-orig-size="1772,2244" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="CroceviaDPM_copertina" data-image-description="" data-medium-file="https://ilrifugiodellircocervo.files.wordpress.com/2020/06/croceviadpm_copertina.jpg?w=237" data-large-file="https://ilrifugiodellircocervo.files.wordpress.com/2020/06/croceviadpm_copertina.jpg?w=656" class="  wp-image-14922 alignleft" src="https://ilrifugiodellircocervo.files.wordpress.com/2020/06/croceviadpm_copertina.jpg" alt="CroceviaDPM_copertina" width="192" height="244" srcset="https://ilrifugiodellircocervo.files.wordpress.com/2020/06/croceviadpm_copertina.jpg?w=192&amp;h=244 192w, https://ilrifugiodellircocervo.files.wordpress.com/2020/06/croceviadpm_copertina.jpg?w=384&amp;h=486 384w, https://ilrifugiodellircocervo.files.wordpress.com/2020/06/croceviadpm_copertina.jpg?w=118&amp;h=150 118w, https://ilrifugiodellircocervo.files.wordpress.com/2020/06/croceviadpm_copertina.jpg?w=237&amp;h=300 237w" sizes="(max-width: 192px) 100vw, 192px" />La parte che preferisco di <em>It</em> sono quei capitoli iniziali in cui i ragazzi, ormai diventati grandi, ricevono le chiamate del loro unico amico rimasto a Derry e scoprono che quella <em>cosa</em> con cui hanno combattuto da piccoli è tornata. Adoro quelle pagine perché sono l&#8217;inizio della storia, ovviamente, e quindi caricano una tensione che ci farà tirare dritto fino alla fine del romanzo; ma non solo: <strong>mi piacciono perché sono dei magnifici <em>ritratti</em>. </strong>Raffigurano con poche pennellate la vita di alcuni adulti, lasciando intendere con altrettanta efficacia, senza spiegare troppo, i bambini che sono stati.<span id="more-14920"></span></p>
<p style="text-align:justify;">Mi ricordo che quando ho letto per la prima volta quella parte &#8211; ero un lettore forte: avevo già letto Faulkner &#8211; sono rimasto impressionato dallo spessore umano dei personaggi, così sottilmente delineati dal punto di vista psicologico che non sembrava di avere tra le mani quello che allora consideravo &#8211; erroneamente &#8211; un romanzo di genere. Per quanto mi riguarda la potenza di <em>It</em> sta tutta lì: <strong>nella capacità di mescolare questa letterarietà pura, questa attenzione per l&#8217;uomo e le sue complessità, le trasformazioni che può compiere nell&#8217;arco di una sola vita, con fontane di sangue e ragni giganti, senza che l&#8217;abbinamento suoni in alcun modo forzato.</strong></p>
<p style="text-align:justify;">E devo dire che quando ho iniziato a leggere <em>Crocevia di punti morti</em>, il romanzo d&#8217;esordio di Matteo Grilli, ho avuto un&#8217;impressione piacevolmente simile. Anche qui abbiamo dei ragazzi che tornano al loro paese d&#8217;origine, il Pozzo, per affrontare certi mostri &#8211; stavolta più interiori che esteriori &#8211; e le personalità di alcuni di loro (mi riferisco in particolare a Celeste e Massimo) emergono in modo inaspettatamente ricco, nonostante la prosa aggressiva, a tratti quasi pulp. <strong>Nel centinaio di pagine iniziali si può trovare &#8211; tra un <em>porcodio</em> e l&#8217;altro &#8211; una vitalità, un respiro che ricordano quei ritratti che citavo prima; messi al servizio, stavolta, di uno sguardo decisamente &#8211; inconsapevolmente? &#8211; generazionale.</strong> <em>Retrogaming</em>, esami da fuoricorso, delusioni lavorative e nevrosi esistenziali: in altre parole l&#8217;immagine inclemente del mio tempo.</p>
<p style="text-align:justify;">E quando dico inclemente intendo proprio impietosa, <em>incazzata</em>: i poveri personaggi di questo libro non sembrano trovare una luce in niente, neanche nell&#8217;unione delle loro solitudini &#8211; l&#8217;incontro tra i protagonisti di un romanzo polifonico di solito funge da interruttore per un cambiamento (solo insieme i ragazzi di <em>It</em> riescono a sconfiggere il male), e invece qui anche quando la comitiva si riunisce nessuno sembra avere intenzione di cambiare. <strong>Sono sconosciuti e tali rimangono, infelici di una tristezza che a tratti disgusta:</strong> proprio per l&#8217;immobilità, la totale assenza di energia e di intenzioni, l&#8217;incapacità di reagire al mondo e a se stessi, a immaginare &#8211; anche solo <em>immaginare</em> &#8211; un futuro migliore.</p>
<p style="text-align:justify;">A differenza di <em>It</em> &#8211; che viene citato più volte in <em>Crocevia di punti morti</em>: non solo nelle atmosfere e nelle trovate narrative, ma proprio come riferimento culturale che ossessiona certi personaggi &#8211;  qui l&#8217;unione tra il fantastico (anche se verrebbe piuttosto da parlare di <em>weird</em>) e il tratto generazionale non mi è sembrato per niente riuscito: nonostante tutto il sangue e i cuccioli di drago, in chiusura i ragazzi non sono molto diversi da com&#8217;erano all&#8217;inizio, e non si capisce bene come andranno avanti le loro esistenze sciagurate. <strong>Che fine farà la mia generazione? È la domanda forte che Grilli mi ha suscitato, ma che è rimasta appunto solo una domanda, priva di qualsiasi tentativo di risposta.</strong></p>
<p style="text-align:justify;">Allora sono rimasto combattuto tra il fastidio per dei personaggi con cui non empatizzo, che non cambiano, che mi fanno incazzare per la loro apatia, e dall&#8217;altro lato lo stupore per la verità nascosta, oscura, che il libro stava tirando fuori: <strong>un futuro noi non ce l&#8217;abbiamo proprio, non l&#8217;abbiamo mai avuto, inutile fingere e fare gli ottimisti.</strong> Questo nostro presente è un buco nero, un orrore in cui affogare. Vedi la solitudine di Celeste, che passa tutto il suo tempo davanti a vecchi videogiochi? Vedi la frustrazione di Massimo, che ha cercato di diventare uno scrittore e si trova a sceneggiare su commissione storie di scarsa qualità che non saranno mai prodotte? Ecco. È lì che stiamo andando.</p>
<p style="text-align:justify;">Ho dovuto ragionare molto per capire quale tra questi due sentimenti fosse alla fine quello prevalente. Intanto sono stato depresso per una settimana: mi ripetevo che quella non era la mia vita: non voglio essere come quei personaggi, non voglio perdere ogni barlume di speranza, tutto questo non è <em>vero</em>. Una risposta poi l&#8217;ho trovata, naturalmente, ma non la scrivo qui perché è mia e basta. Posso solo dire che l&#8217;indecisione, la sospensione del giudizio, devono essere considerati già di base dei risultati positivi: un racconto punge solo se è <em>vivo</em>.<strong> Ci sono le storie morte, che lasciano indifferenti nel bene o nel male, e le storie pulsanti, che ti costringono a fare i conti con qualcosa che non vuoi accettare.</strong> Che mi sia piaciuto o no, trovo che questo romanzo sia indubbiamente qualcosa che <em>pulsa, </em>un incubo a occhi aperti: leggetevelo per scoprire il resto.</p>
<p style="text-align:justify;">Pierpaolo Moscatello</p>