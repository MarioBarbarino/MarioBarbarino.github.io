---
title: Pork soda III
image: FANTASTICO!.jpg
created_at: 2020-09-14 12:35:36.000000000 Z
author: Fantastico!
layout: post
category: FANTASTICO!
tags: FANTASTICO!
original_link: https://fantastico.substack.com/p/pork-soda-iii
---

<a href='https://fantastico.substack.com/p/pork-soda-iii' target='_blank' > Leggi su Pork soda III</a>
<p>Nell&#8217;estate del 1978 Giancarlo Salimbeni, per tutti e per nessuno IL SALIMBENI, affittuario singolo di un monolocale in Viale Dell&#8217;Industria nel comune di Cincinnatici, alle ore 14:03 di un sabato pomeriggio destinato ad elidersi nella solitudine pi&#249; vacua, prende un taglierino rosso da un cassetto nella zona disimpegno e se lo infila in tasca; va in bagno trascinando stancamente i piedi, si siede sulla tazza Villeroy &amp; Boch senza abbassarsi i pantaloni, inala con cura gli odori putrescenti della sabbietta del gatto Samuele distesa di fianco al bidet e si porta le mani al volto, coprendolo. Emette un sospiro esausto e idealmente atto ad appannargli le mani ed i ricordi, esclama ad alta voce &#8220;Io sono IL SALIMBENI!!&#8221; facendosi rimbombare le parole negli interstizi tra il volto e le dita, quindi si fionda velocemente nella zona notte, dove il gatto Samuele (miao) sta dormendo sonni ruffiani ai piedi del letto. Accanto al micio, accarezza per un attimo un cuscino rosso a forma di cuore, regalatogli da G____ il giorno del suo trentacinquesimo compleanno.<br>&#8220;Per sempre insieme&#8221;.</p><p>Estratto e scoccato il taglierino in posizione di taglio, afferra la coppa del Felis Catus Samuele (miao) e gli taglia la gola con un colpo deciso e barbaro che non lascia scampo.<br>Al SALIMBENI bastano meno di pochi secondi per realizzare di aver toccato il punto pi&#249; basso del suo curriculum. Gi&#224; pentito, subito liso e consunto si porta davanti allo specchio della Danese Milano (lire: 200.000) e si fissa per un interminabile e metafisico minuto, poi si lascia cadere con le ginocchia sul pavimento, le mani in posizione plantigrada, ora libero di lasciarsi andare in un pianto urlato sciamannato, finale.<br>Vibrisse + vomitini + stronzetti + sabbiette: so long, Samuele (miao).</p><p>La Scientifica Umanistica dell&#8217;Effebiai di Cincinnatici, avvertita dalla telefonata disperata di una certa Professoressa Policardi, anziana vicina di casa del SALIMBENI ed ex docente all&#8217; Istituto Inferiore e a quell&#8217;ora di sabato poltrita davanti alla televisione a guardare un servizio sulla corrente dittatura di Videla in Argentina e con in mano una tazzina di zabaione fresco, arriva al monolocale del SALIMBENI in Viale Dell&#8217;Industria e penetra nella zona disimpegno, sfondando la porta d&#8217;ingresso con il Mini Bazzuca AKAI MPC-40 (lire: 5 milioni) in dotazione speciale per le operazioni di sfondamento-monolocali; trova quindi un imperturbabile ed etereo SALIMBENI nell&#8217;angolo cottura, con addosso un grembiule da cucina Voiello e intento a infornare il cadavere martoriato del gatto Samuele (miao), adagiato in una teglia insieme a delle patate e del rosmarino.<br>&#8220;Salve. Vi fermate per pranzo?&#8221;.<br>&#8220;Fermo! Immobile! Gomiti dietro la nuca e inginocchiati a terra, stronzo! Faccia a terra!&#8221;.</p><p>La Scientifica Umanistica dell&#8217;Effebiai ammanetta IL SALIMBENI di anni:38 e lo incarcera seduta stante nel mono-carcere ricreato all&#8217;interno della camionetta speciale parcheggiata fuori. Mentre viene condotto di sotto, IL SALIMBENI invoca in maniera confusa e approssimativa la legittimit&#224; del corrente governo antiperonista di<br>Videla in Argentina.<br>&#8220;Bastardi! Ceausescu cenava con Peron! Argentina libera e cristiana! Bastardi!<br>Lasciatemi!&#8221;.<br>Si avvale successivamente della facolt&#224; di non rispondere, zittendosi e non<br>pronunziando pi&#249; parola alcuna.</p><p>Grazie all&#8217;aiuto dei ragazzi del Reparto Fenomenologico, prontamente arrivati sul<br>posto dopo la chiamata isterica della Professoressa Policardi delusa e incazzata per la mancanza di pi&#249; unit&#224; operative e di pi&#249; roboante splatter, la Scientifica avvia una perquisa totale del locale di Viale dell&#8217;Industria.</p><p>Riportansi qui gli estratti dal foglio a quadretti dello Sceriffo della Scientifica Umanistica dell&#8217;Effebiai, Ufficiale Ispettore Ennio Ciarrapico, che dichiara di<br>rinvenire i seguenti oggetti sospetti di numero cardinale: 5, catalogati come Reperti<br>Di Fatto / Prove Confutabili / Constatazioni / Opinioni Opinabili, quindi subito<br>indicizzati e schedati in nomenclatura con marca da bollo e autorizzata dal<br>Presidente Per Le Indagini E I Preliminari Micro-Semiotici.</p><p>RAPP. 15//05/78 SALIMB-G CNF-xM49<br>RITROVANSI NEL MONOLOCALE DEL SALIMBENI:</p><p>1) Un libro illustrato su Ren&#233; Magritte, con in sovraccoperta &#8220;Il Mondo Meraviglioso&#8221;, 1960, olio su tela, 100x81cm, Collezione Privata, Bruxelles. A pagina 10 trovansi e recitansi una nota del SALIMBENI scritta accanto all&#8217;immagine che raffigura Ren&#233; Magritte insieme a Georgette Berger nel giugno del 1922: &#8220;Sono molto pi&#249; debole di quanto la certezza della routine mi induca a credere, ma tu G____ non lo hai mai capito. Tu morirai, lass&#250;&#8221;.</p><p>2) Un libro a copertina rigida dal titolo &#8220;Filosofia Dei Circuiti&#8221;, scritto da Espedito Johnson, presidente della facolt&#224; di Techno Club E Deroghe Allucinogene Per Grandi Imprese, dell&#8217;Universit&#224; di Gkasjbdezuafzuvuua Daiudb, pagine: 18, posizionato ai piedi del monodivano nella zona disimpegno; all&#8217;apertura, il libro dimostransi essere una raccolta fotografica in b/n con brevi interviste ai pi&#250; esperti tagliatori e agenti commerciali di deroghe per grandi imprese.</p><p>3) Una scatoletta di alluminio piena di vibrisse, orribilmente posta nel secondo ripiano del frigorifero con appiccicata una etichettata con la dicitura &#8220;da usare al posto del grana padano&#8221;.</p><p>4) Una lettera mai inviata, con la chiara calligrafia del SALIMBENI e indirizzata a tale G____, di cui citansi le esatte parole: &#8220; Una volta, quando si avvicinava il vespro, scendevo dalle cime dell&#8217;isola di Cincinnati e andavo volentieri a sedermi sul greto in riva al lago, in qualche anfratto nascosto. Qui, dove l&#8217;attenzione veniva fissata dal rumore delle onde e dall&#8217;agitarsi dell&#8217;acqua e dove ogni altra tremebonda agitazione era cacciata dall&#8217;anima, mi immergevo in uno stato di delizioso trasognamento, in cui spesso era la notte a sorprendermi senza che io me ne accorgessi. Il flusso e riflusso dell&#8217;acqua, il suo rumore ritmato e continuo, a tratti pi&#249; gonfio, che senza pausa mi colpiva le orecchie e gli occhi, suppliva ai movimenti interiori che il trasognamento dentro di me aveva spento, e bastava da solo a farmi sentire con piacere la mia esistenza, senza darmi la pena di pensare. Di tanto in tanto nasceva qualche debole e breve riflessione sull&#8217;instabilit&#224; delle cose del mondo, di cui la superficie dell&#8217;acqua mi offriva l&#8217;immagine. Subito, per&#242;, quelle lievi impressioni venivano cancellate dall&#8217;uniformit&#224; del movimento costante che mi cullava, e che senza nessun concorso attivo della mia anima mi incantava al punto di di non potermene staccare senza sforzo, quando infine venivo richiamato dall&#8217;ora tarda, dai segnali convenuti, dai rapaci notturni e dalla voglia di sognare dal buio di casa mia.&#8221;</p><p>5) Un&#8217;arpa elettrica della Banfi &amp; Olufsen, completamente acustica, senza corde, con le corde in lino.</p><p>&#200; l&#8217;estate del 1978, l&#8217;Argentina avrebbe vinto i Mondiali grazie a Kempes. Ma questa &#232; tutta un&#8217;altra pork soda.</p>