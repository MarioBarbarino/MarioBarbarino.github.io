---
title: 'Nocturnales – Le ultime giacobine: una recensione di parte'
image: ULTIMA_PAGINA.jpg
created_at: 2020-06-19 14:53:35.000000000 Z
author: Ultima pagina
layout: post
category: ultima-pagina
tags: ultima-pagina
original_link: https://ultimapagina.net/recensioni/nocturnales-beatrice-da-vela/?utm_source=rss&utm_medium=rss&utm_campaign=nocturnales-beatrice-da-vela
---

<a href='https://ultimapagina.net/recensioni/nocturnales-beatrice-da-vela/?utm_source=rss&utm_medium=rss&utm_campaign=nocturnales-beatrice-da-vela' target='_blank' > Leggi su Ultima pagina</a>
<p>Sarò parziale con questo libro perché conosco l&#8217;autrice da anni. <br>E sono anni che ne sento parlare. <br>Probabilmente quando ho conosciuto Beatrice lo stava già scrivendo, perché è <strong>un romanzo di quelli che richiedono una ricerca meticolosa</strong>.<br>E lo capisci anche solo leggendo la trama: per cominciare, siamo dalle parti del romanzo storico.</p>



<div class="wp-block-image"><figure class="alignleft size-full is-resized"><img src="https://ultimapagina.net/wp-content/uploads/2020/06/nocturnales-le-ultime-giacobine-romanzo-di-beatrice-da-vela.jpg" alt="La copertina di Nocturnales" class="wp-image-5045" width="239" height="331" srcset="https://ultimapagina.net/wp-content/uploads/2020/06/nocturnales-le-ultime-giacobine-romanzo-di-beatrice-da-vela.jpg 957w, https://ultimapagina.net/wp-content/uploads/2020/06/nocturnales-le-ultime-giacobine-romanzo-di-beatrice-da-vela-217x300.jpg 217w, https://ultimapagina.net/wp-content/uploads/2020/06/nocturnales-le-ultime-giacobine-romanzo-di-beatrice-da-vela-741x1024.jpg 741w" sizes="(max-width: 239px) 100vw, 239px" title="Nocturnales - Le ultime giacobine: una recensione di parte 40"><figcaption>La copertina di Nocturnales &#8211; Le ultime giacobine</figcaption></figure></div>



<blockquote class="wp-block-quote"><p>Dopo l’esecuzione dei robespierristi e la sconfitta dei Giacobini, la Repubblica è nel caos della reazione termidoriana; gli ideali di uguaglianza, libertà e fraternità sembrano solo un lontano ricordo e professarli è diventato pericoloso. Quattro donne molto diverse tra loro, ma che hanno condiviso le stesse battaglie e gli stessi affetti, si trovano a vivere in un mondo ormai a loro ostile dopo aver perso i loro affetti più cari. La giovane Élisabeth, vedova di uno dei robespierristi, fa la lavandaia per mantenere il figlio di pochi mesi. Henriette, amante di Saint-Just, dopo essersi rifugiata dai propri genitori, è costretta a sposare François, un medico privo di fascino e che lei non riesce ad amare. Charlotte, sorella di Robespierre, subisce il ricatto di un funzionario corrotto e senza scrupoli che minaccia la sua vita e quella di chi le sta vicino. Éléonore, sorella di Élisabeth e compagna dell’Incorruttibile, langue in carcere fra violenze e angherie perché non intende rinunciare ai propri valori.</p><p>Il destino fa rincontrare le quattro donne a Parigi, là dove erano state felici: scoprono così che il loro legame è ancora forte e che nessuna di loro ha abbandonato il sogno di un mondo migliore. E se proprio il ricordo del passato e l’amicizia, che le lega, fossero la chiave per continuare a lottare?</p></blockquote>



<p><strong>I romanzi storici sono buoni romanzi proprio quando la ricerca e la consultazione delle fonti è meticolosa. </strong><br>E qui abbiamo una difficoltà enorme: è <strong>un romanzo storico sulla Rivoluzione Francese</strong>, che piace a tutti perché tutti abbiamo visto <strong>Lady Oscar</strong> e volevamo essere la guardia del re (Lady Oscar era figa, come uomo, come donna, come qualunque cosa. Chi lo nega è un bugiardo).</p>



<p>Ma in realtà della Rivoluzione Francese non sappiamo granché, a parte il giorno della Presa della Bastiglia, la stronzaggine presunta di Marie Antoinette (che a noi di Luigi Capeto ghigliottinato non frega niente, ci piace l&#8217;austriaca, a noi, ci piacciono le <strong>false citazioni </strong>che circolano a suo nome, ci piace <em>la nemica del popolo</em>, ma tu guarda, quando si pensa al nemico da abbattere non si pensa mai all&#8217;uomo, il re. Si pensa alla donna. Sarà una coincidenza? Non credo, ma ne parleremo un&#8217;altra volta), la prima strofa della Marseillaise, ma quella più per colpa di Casablanca, e <strong>Robespierre</strong>. Quello che ci spacciano per tiranno. <br>Non abbiamo una pallida idea di quel che succede in quegli anni tra la fine dell&#8217;assolutismo francese e l&#8217;arrivo di Napoleone. </p>



<p>Ma in quel momento c&#8217;è la <strong>rivoluzione copernicana</strong>. C&#8217;è il <strong>rovesciamento dello status quo</strong>, ci sono i <strong>giacobini</strong>. E sì, c&#8217;è Robespierre. Coi suoi. <br><strong>E per la prima volta ci sono delle donne.</strong> Ora, che ci siano delle donne <strong>lo dice la storiografia</strong> a chi si va a cercare le fonti. Perché <strong>la Storia quelle donne se le è un po&#8217; scordate. </strong>Invece in Francia c&#8217;erano le donne che volevano il pane. Le rose magari in quel momento no, quelle le chiederanno più avanti, in altre rivoluzioni.<br><strong>Ma in Francia la Rivoluzione è fatta anche dalle donne.</strong> Che la Storia si è dimenticata.</p>



<p>E qui arriva Beatrice, con il suo <strong>lavoro lungo anni</strong>, meticoloso, che ha richiesto la lettura di<strong> fonti spesso in lingua originale</strong>, beato chi conosce il francese se vuole scrivere della Rivoluzione. E in quelle fonti la <em>Citoyenne Florelle</em> ha trovato quattro donne che meriterebbero un po&#8217; di memoria.</p>



<p><strong>Eléonore, Babette, Henriette e Charlotte sono esistite davvero.</strong> <br><strong>Le prime tre sono giacobine</strong>, credono nella <strong>rivoluzione</strong>, per amore di chi hanno intorno o per convinzione non ha importanza. <strong>Charlotte la subisce</strong> perché porta un cognome pesante: è la sorella di Robespierre.<br>Le conosciamo quando sono rimaste sole. <strong>Le incontriamo in prigione</strong>, dove sono finite dopo la caduta del Tiranno, <strong>o esiliate</strong> in provincia. </p>



<p>Sono quattro caratteri diversi, <strong>ognuna sopravvive con quel che ha a disposizione</strong>. Ma sopravvivono, e riescono a farlo <strong>nonostante la mancanza di quegli uomini ingombranti</strong> di cui erano ombre. Le vediamo, nel romanzo, in un lungo flashback che racconta<strong> gli ultimi giorni del governo di Robespierre</strong>. In quei giorni <strong>non esprimono sé stesse ma i loro uomini. </strong>Il loro linguaggio è misurato, Charlotte, che non è una rivoluzionaria, sembra fuori posto in quei giorni, perché <strong>il linguaggio della rivoluzione non è il suo. </strong></p>



<p><strong>Cominceranno a esistere con la morte dei loro uomini.</strong><br><strong>Si salveranno da sole</strong> ma si ritroveranno e si riuniranno in nome della <strong>memoria </strong>dell&#8217;ideale rivoluzionario di quei giorni. Di più: decideranno di <strong>conservarne la memoria. </strong>Ma sarà una <strong><em>loro </em></strong>decisione, di donne finalmente libere di essere quel che desideravano. Ognuna a modo suo e con i limiti imposti alle donne di fine 1700, certo. Ma saranno finalmente soggetti <strong>attivi </strong>delle loro esistenze.</p>



<p><em>Nocturnales </em>deve il suo nome a un oggetto usato per la navigazione, il <strong>notturlabio</strong>, che serve a misurare le ore durante la notte.<br>Sono le stesse protagoniste a nominarsi <em>nocturnales</em>, memori delle notti passate in piedi ad aspettare i loro compagni nei giorni gloriosi della Rivoluzione.</p>



<p>Siamo in presenza di <strong>un romanzo storico ben scritto, avvincente </strong>e con <strong>personaggi che sentiamo vicini.</strong> Un buon romanzo storico, ma soprattutto <strong>un romanzo femminista. </strong><br><strong>Beatrice Da Vela</strong> non poteva scrivere niente di meno, e <strong>il risultato è eccellente.</strong></p>