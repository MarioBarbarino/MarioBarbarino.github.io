---
title: 'Julian Zhara: parole per scena e musica'
image: SINGOLA.jpg
created_at: 2020-10-08 00:00:00.000000000 Z
author: Singola
layout: post
category: singola
tags: singola
original_link: https://www.singola.net/arti/vera-deve-morire-intervista-julian-zhara
---

<a href='https://www.singola.net/arti/vera-deve-morire-intervista-julian-zhara' target='_blank' > Leggi su Singola</a>
<img class="webfeedsFeaturedVisual" src="https://www.singola.net/images/article/103/103-Shooting-Different_Giudecca_Julian.jpg"><p>Uscire da s&eacute;, ridefinirsi. E lavorare con le parole come si trattassero di composizioni musicali, come se dietro una macchina da presa continuasse a girare e a riprendere... <br />Questa la dimensione base della poesia di Julian Zhara, che ha recentemente pubblicato per Interlinea la sua prima raccolta di poesie <em>Vera deve</em> morire. Sono poesie d'amore, si dice, ma non bisogna cadere in inganno: l'amore &egrave; solamente il tema, ci&ograve; che conta sono il racconto e lo svolgimento: ce lo dice Zhara stesso in apertura di una delle sue poesie: "Nella lingua dei tuoi antenati / la parola amore se esiste &egrave; letteraria, / in mezzo ai campi si fa altro [...] / bastava allora il <em>voerse ben</em>."&nbsp; <br /><br />Quegli antenati sono gli albanesi da cui ogni tanto si prende la lingua in prestito e la si accoppia all'italiano della formazione intellettuale, ma anche "della dizione, della pronuncia": per rimarcare di nuovo il rapporto con l'oralit&agrave; e la predominanza della musica, che qui &egrave; tutto. Nel quadro cos&igrave; come si presenta, viene spontaneo pensare al cinema, e di nuovo &egrave; lo stesso poeta che esplicita il legame profondo con questa arte.</p>
<p>La ricerca poetica, unita in questo caso alla riflessione <em>in fieri</em> del proprio apprendistato di "poeta scritto", &egrave; lo spunto fondativo del dialogo che vi presentiamo. Con questo, come altrove, si &egrave; cercato di parlare pi&ugrave; in generale delle direzioni della produzione poetica di oggi.<br /><br /><br /></p>
<p><em><strong>Singola - </strong></em>Nelle poesie di Vera deve morire c&rsquo;&egrave; un forte impianto orale, non solo spunti “diretti” dell&rsquo;oralit&agrave;, ma veri e propri interlocutori, addirittura musica... In molti hanno parlato di Petrarca (cfr. ad esempio il <em>Canzoniere</em>, Parte I, XVI. “la dis&iuml;ata vostra forma vera”), ma tu per primo hai citato Elio Pagliarani o Gabriele Frasca tra i tuoi principali riferimenti. A cosa devi questa propensione, o accostamento, alla lingua parlata?</p>
<p><em><strong>Julian Zhara - </strong></em>La genesi del libro parte proprio dal <em>Canzoniere</em> di Petrarca e l&rsquo;incipit, il primo verso, ha un chiaro rimando petrarchesco: il “Voi ch&rsquo;ascoltate in rime sparse il suono” in <em>Vera</em> diventa “Ma adesso mi ascolti”. Petrarca sapeva che la maggior parte dei suoi lettori avrebbero fruito della raccolta oralmente, quindi scrive e imprime questi versi dove si invita ad ascoltare e non leggere - i suoni non le parole. Non poteva immaginare che sarebbe stato il bestseller assoluto nel Cinquecento, raggiungendo le decine di migliaia di copie vendute e che il primo libro in volgare, stampato a Venezia, dopo la rivoluzione Gutenberg, sarebbe stato il suo. Io venivo da un mondo a forte impatto di oralit&agrave;, confinante con lo <em>slam poetry</em> ma ho lavorato molto anche con la musica portando il mio progetto di <em>spoken music</em> in giro per l&rsquo;Italia per molti anni: dal MAXXI di Roma poi finito nel documentario <em>Generation Y</em> (trasmesso su Rai 5) al Premio Alfonso Gatto, assegnatomi proprio per questo progetto, a vari festival di poesia e letteratura. I miei saggi prediletti erano del musicologo Stefano La Via, e immancabili gli studi mediali di Ong e Zumthor, a cui ho avuto accesso grazie al lavoro di diffusione di Frasca e Voce. L&rsquo;ossessione per la metrica e quindi il lavoro di Giovannetti in primis e in misura minore di Colangelo e Dal Bianco mi sono serviti ad affinare gli strumenti compositivi. Nella gestazione del libro ho imparato a conoscere a orecchio le metriche utilizzate dai rapper (con i poeti - la maggior parte almeno, il processo &egrave; meno divertente) e ricordo un pomeriggio passato con un caro amico poeta, Giovanni Rapazzini, a mostrargli i risultati della mia ricerca, riconoscendo, senza accedere al testo scritto, le metriche di Fabri Fibra. Nel frattempo, ogni giorno, eseguivo ad alta voce come un mantra, una preghiera laica, <em>La Libellula</em> della Rosselli, vari testi di Frasca, e tra i pi&ugrave; giovani Nacci e Padua e tra coetanei o pi&ugrave; giovani, importante il confronto con Burbank e Stera. Mi interessavano le metriche rigide, accentuative, cantilenanti. Questa la mia palestra. Ho iniziato a riconoscere, col tempo, che questa propensione al parlato, in misura non indifferente, &egrave; una rivalsa verso il mio di parlato, verso la mia dizione che almeno all&rsquo;inizio dello spostamento in Italia tradiva l&rsquo;essere straniero, provocandomi un senso di disagio e forse anche vergogna.<br /><br />%image2%<br /><br /><em><strong>SNG - </strong></em>La tua poesia ruota intorno alla parola lirica per eccellenza, “amore”. Ci puoi dire cosa ti porta a fare della poesia in questo luogo privilegiato, ma anche per molti versi scivolosissimo?</p>
<p><strong><em>JZ - </em></strong>Ho sempre pensato all&rsquo;azione poetica come a un percorso. Quando Buffoni, il mio maestro, mi ha proposto il libro, percepivo una grande insofferenza verso la ricezione del lavoro che conducevo. Ero stufo di dover vestire il cappotto del performer, <em>slammer</em>, in quasi tutte le occasioni pubbliche. Il modo migliore per defilarmi era interrompere questo percorso, deludere molti critici e lettori che mi incapsulavano in quella schiera e liberarmi con un gesto kamikaze: libro di poesie d&rsquo;amore - di un poeta che pone la ricerca metrica e musicale al centro del proprio percorso - negli anni Dieci. Lavorare con un argomento kitsch, abusato, insulso, mainstream, con un corpo morto, un tab&ugrave; letterario in poesia - come l&rsquo;amore. E cos&igrave; &egrave; stato. A due anni di distanza, devo dire che ho rinunciato a molto, sono stato escluso da vari contesti ma sono finalmente libero, libero di agire come poeta e non poeta soggetto a un aggettivo: sia orale, sia performativo, poco importa. Mi si considera performativo solo perch&eacute; la maggior parte dei miei colleghi poeti legge le proprie poesie come fosse in un canile. Semplicemente considero i miei testi partiture e li leggo come se lo fossero. Eseguo, non recito o performo.</p>
<p><br /><strong><em>SNG - </em></strong>Un altro aspetto forte della tua poesia &egrave; il rapporto con il cinema (cfr. ad esempio “Il finale keatoniano si preannuncia dal primo tempo”, il ricorso al lessico del “frame” e della “post-produzione”, ma anche la stessa carrellata del paesaggio veneto dal finestrino del treno). Cos&rsquo;&egrave; per te il cinema?</p>
<p><em><strong>JZ - </strong></em>Quando ho deciso di trattare l&rsquo;amore come argomento, a livello meramente poetico, oltre a Gatto, Porta, Sanguineti e De Angelis, avevo poco materiale. Se ripenso agli ultimi trent&rsquo;anni, mi viene in mente l&rsquo;ultimo Raboni e forse anche quel bellissimo libro, quasi dimenticato, di Veneziani: <em>Tatuaggio Profondo</em>. L&rsquo;ispirazione pi&ugrave; grande &egrave; venuta dal cinema. Il film che pi&ugrave; di tutti ha agito sull&rsquo;ideazione e composizione di Vera &egrave; quel capolavoro di Wong Kar Wai, <a href="https://en.wikipedia.org/wiki/In_the_Mood_for_Love" target="_blank" rel="noopener"><em>In the mood for love</em></a>, di cui ho anche tradotto in poesia una scena-chiave. Nel confronto col cinema dovevo interrogarmi su quelli che sono gli strumenti di lavoro (lavoro, lavoro, lavoro - una parola forse troppo usata in questa intervista ma la parola che pi&ugrave; di tutte riguarda, per me, e l&rsquo;essere poeta e il fare poesia) la lezione prima &egrave; arrivata da <em>Blue Velvet</em> di David Lynch. Lynch, in <em>Blue Velvet</em>, riesce a ridurre trama e sceneggiatura a un livello quasi demenziale, rasoterra, prevedibile. Nel rifiuto della narrazione, che segue un binario “classico”, per nulla sperimentale, livellandola, tenta e riesce a rendere una stupida <em>crime story</em> un&rsquo;opera d&rsquo;arte assoluta. Sublima, come Bacon il papa di Velazquez e insegna che la sublimazione &egrave; un movimento verticale, ma col vettore verso il basso. E lo fa nell&rsquo;uso innovativo della colonna sonora, del montaggio, gestione degli attori come controfigure patetiche, per quanto geniali, dei personaggi. Cos&igrave;, a oggi, se dobbiamo spiegare il postmoderno a qualcuno, possiamo dirgli: guardati <em>Blue Velvet</em>! C&rsquo;&egrave; un bellissimo saggio di David Foster Wallace che ne tratta e mi sono trovato entusiasta a leggere del debito di Wallace stesso con quel film. <br />Nel libro ho lavorato sulla trasposizione del montaggio cinematografico nel montaggio poetico, l&rsquo;uso della colonna sonora tra un verso e l&rsquo;altro, come estrapolare le scene dalla narrazione, e il ripensare le parole di un foglio word in bianco e nero, come codici testuali volti a comporre immagini in movimento.<br />La poesia che citavi, nella carrellata del paesaggio veneto dai finestrini del treno, ecco, quella &egrave; ispirata al video di <em>Smalltown Boy</em> dei Bronski Beat. La ascoltavo in treno Venezia-Noale un giorno e ci sono voluti tre mesi di lavoro duro per riuscire a fissarlo sullo schermo.<br /><br /></p>
<p style="text-align: center;"><iframe class="video-iframe" src="https://www.youtube.com/embed/V5kqmERuKow" width="100%" height="315" frameborder="0" allowfullscreen="allowfullscreen"></iframe></p>
<p><em><strong><br />SNG - </strong></em>Vedi delle tendenze (o delle macro-tendenze) nella produzione poetica italiana di oggi?</p>
<p><em><strong>JZ - </strong></em>S&igrave;, ci sono, esistono, ma vedo che negli ultimi due anni, grazie anche all&rsquo;emersione di una nuova ondata di giovani poeti, i nati negli anni Novanta, le macro-tendenze hanno confini pi&ugrave; labili, meno definiti. Ed &egrave; una fortuna. Noto un&rsquo;osmosi tra le poetiche e le produzioni dove convivono Spatola, Costa, Benedetti e Anedda, in maniera naturale e felice. Cosa che fino alla fine degli anni Zero, era se non impensabile, molto difficile. Per me &egrave; la generazione dell&rsquo;inclusione e hanno tanto da insegnare a chi &egrave; venuto prima. Sulle tendenze come mappatura, il libro di Paolo Giovannetti, <em>La poesia degli anni Duemila</em>, &egrave; un ottimo punto di partenza.</p>
<p>&nbsp;</p>
<p><iframe class="video-iframe" src="https://www.youtube.com/embed/1RuUaJg3tHg" width="560" height="315" frameborder="0" allowfullscreen="allowfullscreen"></iframe></p>
<p><em><strong><br />SNG - </strong></em>Ti sei gi&agrave; messo al lavoro dopo questa raccolta? Sai gi&agrave; su quali temi ti concentrerai?</p>
<p><strong><em>JZ - </em></strong>Non sto pi&ugrave; scrivendo, da almeno un anno e mezzo. Ho dei progetti in testa, cantieri aperti: vorrei scrivere qualcosa sull&rsquo;acqua alta straordinaria a Venezia e dopo aver consultato i migliori fabbri italiani, i due pi&ugrave; grandi forgiatori di metrica chiusa e libera, ho deciso la forma che prender&agrave; ma non i contenuti; un altro lavoro riguarda la sperimentazione di quel metro anfibio che &egrave; il tredecasillabo; sto cercando di ideare una rapsodia balcanica che riprenda la storia di immigrato di mio padre, dall&rsquo;Albania al Veneto, a met&agrave; anni Novanta; un altro cantiere riguarda l&rsquo;analisi spietata dei tic della mia generazione: lo scrivere in versi ci&ograve; che solitamente, anzi generalmente, i versi rigettano, nella scia del lavoro che Mazzoni estrapola da Bordini, ossia l&rsquo;iperverit&agrave;. Anche per questo, a breve, andr&ograve; un mese o pi&ugrave; in Albania a ripulire le pupille dalla bellezza liquida e plastica di Venezia, per riverginarle e fare da eco a infinite sonorit&agrave; che abitano il mio subconscio. Ho la fortuna, conquistata in questi anni, di poter fare entrare nella mia officina i migliori fabbri italiani (con conseguenti schiaffi in faccia - ma ben vengano!) e so che ogni lavoro o percorso, avr&agrave; dei severi amici e sodali a vigilarne l&rsquo;evoluzione.</p>