---
title: Dovrei pagare per pubblicare il mio libro?
image: ULTIMA_PAGINE.jpg
created_at: 2019-05-28 09:22:52.000000000 Z
author: Ultima pagina
layout: post
category: ultima-pagina
tags: ultima-pagina
original_link: https://ultimapagina.net/pubblicare-un-libro/dovrei-pagare-per-pubblicare-il-mio-libro/?utm_source=rss&utm_medium=rss&utm_campaign=dovrei-pagare-per-pubblicare-il-mio-libro
---

<a href='https://ultimapagina.net/pubblicare-un-libro/dovrei-pagare-per-pubblicare-il-mio-libro/?utm_source=rss&utm_medium=rss&utm_campaign=dovrei-pagare-per-pubblicare-il-mio-libro' target='_blank' > Leggi su Ultima pagina</a>
<p>La risposta breve è <strong>no</strong>. Per la risposta lunga, accomodati.</p>



<p>L&#8217;<strong>editoria a pagamento </strong>è una cosa di cui mi sono occupata e di cui parlo da più di un decennio. Avevo sedici anni quando ero convinta che sarei diventata la più grande romanziera italiana e, senza neppure un manoscritto completato (due o tre capitoli al massimo), andavo a caccia per la rete di case editrici disposte a pubblicare il frutto del mio genio e quello di altri emeriti sconosciuti.<br>Solo dopo, con sommo sgomento, scoprii che queste <em>benefattrici </em>erano sì disposte a pubblicare più o meno qualsiasi cosa, ma solo dietro il <strong>pagamento di una congrua somma di denaro</strong>.</p>



<h2>Pubblicare un libro non è un servizio</h2>



<p>&#8220;Che c&#8217;è di male?&#8221;, potresti chiederti. &#8220;D&#8217;altronde l&#8217;editore sta lì a pubblicare quello che <em>io</em> ho scritto, perché si dovrebbe pure accollare le spese?&#8221;</p>



<p><strong>Perché è un editore</strong>, appunto, e di conseguenza <strong>un imprenditore</strong>. <br>Per una casa editrice <strong>pubblicare un libro non equivale a fornire un servizio</strong>, bensì a produrre il bene su cui basa il proprio business. <br>Cosa penseresti di un mobilificio che chiede ai suoi artigiani di pagare per produrre ed esporre i mobili che poi <em>loro </em>venderanno?</p>



<h2>Scrivere e pubblicare un libro è un lavoro</h2>



<p>Quando tu, scrittore, cedi i diritti alla casa editrice stai fornendo una <strong>prestazione lavorativa</strong> a tutti gli effetti. La casa editrice guadagnerà dalla vendita del tuo libro (perché anche un libro è un prodotto, non dimentichiamolo) al suo pubblico, i lettori (perché il target di una casa editrice sono i <strong>lettori</strong>, non dimentichiamolo).</p>



<p><strong>Non accetteresti mai di pagare per lavorare</strong>; perché mai dovresti accettare di pagare per pubblicare?</p>



<h2>L&#8217;editore non ti fa un favore</h2>



<p>Una cosa che dovrebbe essere chiara – e spesso non lo è affatto – è che <strong>pubblicando il tuo libro la casa editrice non ti sta facendo un favore. </strong><br>Ciò che per te ha un grande valore affettivo, che equivale alla realizzazione di un sogno, per l&#8217;editore è un affare. Quello che fa pubblicandoti è esattamente quello che fa un datore di lavoro che scommette su di te e ti assume: non ha alcuna garanzia che andrà tutto bene, che sarai produttivo, ma ti paga lo stesso per il tuo lavoro. </p>



<p>Ed <strong>è così che devi sempre vedere il tuo manoscritto: come un lavoro</strong>. Hai impiegato ore, giorni, settimane, mesi per scriverlo, a volte anni. Quindi il lavoro dell&#8217;editore, se decide di pubblicarti, altro non è che trasformare il tuo libro in un prodotto, farlo conoscere al pubblico e <em><strong>venderlo</strong></em>. <br>Da lì avrà i suoi guadagni. </p>



<p>&#8220;Ma potrebbe essere un flop&#8221;, potresti obiettare. <br>Certo, così come il nuovo assunto in un&#8217;azienda, a dispetto del magnifico curriculum e dell&#8217;ottima impressione fatta, potrebbe essere un disastro che causa problemi ogni minuto. In entrambe le situazioni c&#8217;è una perdita di denaro, ma <strong>nessun operaio o impiegato accetterebbe di risarcire il proprio capo</strong>, né tantomeno troverebbe accettabile l&#8217;idea di versare una somma prima di iniziare a lavorare per &#8220;tutelare&#8221; il proprio datore di lavoro!</p>



<h2>Spesso la selezione non esiste</h2>



<p><strong>Molte case editrici a pagamento</strong> (non tutte, ovviamente) <strong>non fanno selezione e pubblicano qualsiasi cosa. </strong></p>



<p>&#8220;Come sei esagerata, Linda&#8221;. <br>Ma no, non sono esagerata, <strong>ho le prove</strong>: nell&#8217;ormai lontano 2010 fui invitata a una tavola rotonda sull&#8217;editoria a pagamento al Salone del Libro di Torino. C&#8217;eravamo io, <a rel="noreferrer noopener nofollow" aria-label="Andrea Malabaila (opens in a new tab)" href="https://www.andreamalabaila.it/" target="_blank">Andrea Malabaila</a> di <a rel="noreferrer noopener nofollow" aria-label="Las Vegas Edizioni (opens in a new tab)" href="https://www.lasvegasedizioni.com/" target="_blank">Las Vegas Edizioni</a>, <strong>Costantino Margiotta </strong>di Zero91 e Giorgia Grasso de <strong>Il Gruppo Albatros &#8211; Il Filo</strong> &#8211; e scommetto che questo nome non ti è nuovo. </p>



<p>Avevo inviato proprio al Gruppo Albatros <a href="https://ultimapagina.net/manoscrittotarocco.pdf">questo manoscritto</a> (e se hai dubbi sulla sua autenticità <a rel="noreferrer noopener nofollow" aria-label="c&#039;è un video dove lo leggo in diretta (opens in a new tab)" href="https://www.youtube.com/watch?v=ECEE3bt4ldU&amp;t=10" target="_blank">c&#8217;è un video dove lo leggo in diretta</a>). <br>Come puoi vedere si tratta di <strong>un&#8217;accozzaglia di roba senza capo né coda</strong>: sinossi di testi mai scritti, brutte poesie, orribili brani presi da racconti che scrissi a sedici anni, sapientemente mixati a pagine di blog random e soprattutto pagine di Wikipedia con tanto di link in blu ancora visibili sul testo. <br><br><strong>Ricevetti una proposta di pubblicazione</strong>, che prevedeva un <em>piccolissimo</em> contributo di appena 2941,50€. </p>



<p>Un momento molto divertente di quell&#8217;incontro fu quando Giorgia Grasso dichiarò che la selezione sui manoscritti veniva fatta. <br>Hai presente quando si dice &#8220;avrei voluto vedere la tua espressione in quel momento?&#8221; <a rel="noreferrer noopener nofollow" aria-label="Qui è dove potete vedere quale fu la mia reazione alle sue parole (opens in a new tab)" href="https://youtu.be/A2TXLPqg6M0?t=160" target="_blank">Qui è dove puoi vedere che faccia ho fatto alle sue parole.</a></p>



<h2>Ci sono centinaia e centinaia di case editrici &#8220;free&#8221;</h2>



<p>Due cose non scarseggiano, in Italia: gli aspiranti scrittori e le case editrici. <br>Nel 2016 gli editori attivi sul territorio italiano erano circa <strong>1500</strong>: <strong>quelli che non chiedono contributi sono tantissimi</strong>, molto più di quanto si possa pensare. </p>



<p>I tempi di valutazione sono certamente più lunghi e magari possono scoraggiare – spesso le CE a pagamento richiedono poche settimane per la valutazione, e il paragrafo precedente dovrebbe averti reso chiaro il motivo – ma ne vale sicuramente la pena: non è forse meglio pubblicare il tuo libro con un editore che lo ha <em>scelto</em> e <strong>a cui piace proprio quello che hai scritto</strong>, anziché i tuoi soldi?</p>



<h2>L&#8217;editore che non chiede contributi è più motivato</h2>



<p>Dato che <strong>non sei tu il suo cliente</strong>, l&#8217;editore che non chiede soldi è di certo più motivato a promuoverti e a venderti: <strong>se il tuo libro non vende lui non rientrerà nelle spese</strong>. <br>Se le spese le hai già coperte tu, invece, quale dovrebbe essere la <em>spinta motivazionale</em> che lo porta a lavorare per far conoscere te e la tua opera?<br>Prova a cercare </p>



<h2>E comunque c&#8217;è sempre l&#8217;autopubblicazione</h2>



<p>Il self publishing è una pratica che nell&#8217;ultimo decennio si è affermata sempre di più, specie con l&#8217;avvento di Amazon e del suo servizio di autopubblicazione.</p>



<p>&#8220;Qual è la differenza tra autopubblicarsi e pagare per pubblicare?&#8221;, potresti chiederti. C&#8217;è tutta la differenza del mondo, a partire dalla <strong>cura</strong> <strong>per il tuo libro</strong>:</p>



<ul><li>Se non è stato selezionato (e molto spesso nemmeno letto) figuriamoci se verrà fatto l&#8217;<a rel="noreferrer noopener" aria-label="editing (opens in a new tab)" href="http://ultimapagina.net/approfondimenti/editor-chi-e-e-cosa-fa/" target="_blank">editing</a>; </li><li>Come potrà l&#8217;editore scrivere una <strong>quarta di copertina accattivante</strong> che spinga il lettore a dire <em>&#8220;scelgo te!&#8221;</em> tra il marasma di titoli che trova su Amazon e in libreria?</li><li>(Sempre se ci arrivi, in libreria)</li></ul>



<p>Il selfpublishing non è a costo zero &#8211; non se vuoi fare un buon lavoro e presentare un prodotto ben fatto – ma è una scelta molto più sensata del pubblicare a pagamento con una casa editrice (che è praticamente un ossimoro). <br>Per rimanere nei paragoni con il mondo lavorativo, <strong>come selfpublisher sei un libero professionista</strong> che investe sulla sua formazione, sul suo lavoro ma che poi da questo ne trae guadagno; <strong>come autore a pagamento sei solo un tizio che paga il suo capo per lavorare</strong>.</p>



<p>(Alla domanda &#8220;come si fa ad autopubblicarsi?&#8221; risponderemo nelle prossime settimane con una guida/approfondimento sul tema)</p>