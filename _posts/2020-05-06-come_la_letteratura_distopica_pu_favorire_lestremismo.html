---
title: Come la letteratura distopica può favorire l’estremismo
image: SINGOLA.jpg
created_at: 2020-05-06 00:00:00.000000000 Z
author: Singola
layout: post
category: singola
tags: singola
original_link: https://www.singola.net/pensiero/come-letteratura-distopica-favorire-estremismo-mondo-reale
---

<a href='https://www.singola.net/pensiero/come-letteratura-distopica-favorire-estremismo-mondo-reale' target='_blank' > Leggi su Singola</a>
<img class="webfeedsFeaturedVisual" src="https://www.singola.net/images/article/48/48-hunger_games.jpg"><p>Gli umani sono creature narranti: le storie che raccontiamo hanno profonde implicazioni nel modo in cui vediamo il nostro ruolo nel mondo, e la narrativa distopica continua a crescere in popolarit&agrave;. Secondo Goodreads.com, una community online che ha raggiunto i 90 milioni di lettori, nel 2012 il numero di libri classificati come “distopici” era il pi&ugrave; alto da oltre 50 anni. Il boom sembra essere iniziato dopo gli attentati terroristici negli USA dell&rsquo;11 settembre 2001. La percentuale di storie distopiche &egrave; balzata alle stelle nel 2010, quando le case editrici si sono precipitate per sfruttare il successo dei romanzi di Hunger Games (2008-10), l&rsquo;avvincente trilogia di Suzanne Collins su una societ&agrave; totalitaria “sulle rovine di un luogo un tempo chiamato Nord America.” Cosa dovremmo pensare del fatto che i romanzi distopici siano cos&igrave; popolari?</p>
<p>Tanto si &egrave; scritto sul perch&eacute; queste narrative siano cos&igrave; accattivanti. Ma un&rsquo;altra domanda importante &egrave;: e allora? &Egrave; possibile che i romanzi distopici possano influenzare la posizione politica di qualcuno nel mondo reale? Se s&igrave;, come? E quanto ci dovremmo preoccupare di questo impatto? Nella nostra ricerca, ci proponiamo di rispondere a queste domande grazie a una serie di esperimenti.</p>
<p>Prima di iniziare, sappiamo che molti scienziati politici potrebbero essere scettici a riguardo. Dopotutto, sembra improbabile che una storia di fantasia &ndash; qualcosa noto per essere inventato &ndash; possa essere in grado di influenzare la mentalit&agrave; della gente. Eppure, una serie di ricerche sempre pi&ugrave; numerose mostrano come non ci sia un vero e proprio interruttore nel cervello che separa finzione e realt&agrave;. Spesso dai racconti di finzione si incorporano insegnamenti nelle proprie convinzioni, comportamenti e giudizi di valore, a volte senza neanche accorgersi di farlo.</p>
<p>La narrativa distopica potrebbe oltretutto rivelarsi particolarmente potente per via del suo essere intrinsecamente politica. Ci focalizziamo qui sul genere distopico-totalitario, il quale dipinge un mondo alternativo cupo e inquietante dove potenti entit&agrave; agiscono per opprimere e controllare i cittadini, violando costantemente diritti fondamentali. (Sebbene anche la narrativa post-apocalittica, compresa quella sugli zombie, pu&ograve; essere considerata “distopica”, questa ha una impostazione di base molto differente nell&rsquo;ambito politico, con un&rsquo;enfasi sul caos e sul collasso dell&rsquo;ordine sociale, e dunque pu&ograve; potenzialmente influenzare le persone in maniera diversa.)</p>
<p>Certamente le storie distopico-totalitarie sono varie. Per fare qualche esempio noto: tortura e&nbsp; sorveglianza in 1984 (George Orwell, 1949), espianto coatto di organi nella saga di Unwind (Neal Shusterman, 2007-), chirurgia plastica obbligatoria nella serie Uglies (Scott Westerfeld, 2005-07), controllo mentale in The Giver (Lois Lowry, 1993), disuguaglianze di genere ne Il racconto dell&rsquo;ancella (Margaret Atwood, 1985), matrimoni combinati dallo stato nella trilogia di Matched (Ally Condie, 2010-12) e disastri ambientali nella saga di Maze Runner (James Dashner, 2009-16). Tutte queste narrative sono per&ograve; conformi alle convenzioni del genere su personaggi, ambientazione e la trama. Come osservato da Carrie Hintz ed Elaine Ostry, editrici di Utopian and Dystopian Writing for Young Children and Adults (2003), in queste societ&agrave; “gli ideali volti al miglioramento sono andati tragicamente fuori controllo”. Sebbene vi siano delle eccezioni, generalmente la narrativa distopica valorizza ribellioni drammatiche e spesso violente ad opera di pochi coraggiosi.</p>
<p>%image2%</p>
<p>Per misurare l&rsquo;impatto che i romanzi distopici hanno sull&rsquo;inclinazione politica, abbiamo assegnato soggetti da un campione di adulti americani in modo casuale a tre gruppi diversi. Il primo gruppo ha letto un estratto da Hunger Games e poi guardato scene dall&rsquo;adattamento cinematografico del 2012. Il secondo gruppo ha fatto lo stesso, ma con un&rsquo;altra serie distopica &ndash; Divergent di Veronica Roth (2011-18); quest&rsquo;ultima mostra gli Stati Uniti in un futuro in cui la societ&agrave; &egrave; stata divisa in fazioni dedicate a diversi valori; coloro le quali capacit&agrave; rientrano in pi&ugrave; di una fazione sono visti come una minaccia. Nel terzo gruppo &ndash; il gruppo di controllo &ndash; i soggetti non sono stati esposti a nessun romanzo distopico prima di rispondere a domande riguardanti le loro inclinazioni politiche e sociali.</p>
<p>Quello che abbiamo scoperto &egrave; stato sorprendente. Anche se erano di fantasia, le narrative distopiche hanno influenzato i soggetti in modo profondo, rimodellando la loro inclinazione morale. In confronto al gruppo di controllo, i soggetti esposti ai romanzi erano pi&ugrave; inclini dell&rsquo;8% a dichiarare che gesti radicali come proteste violente o ribellioni armate potevano essere giustificabili. Erano anche pi&ugrave; facilmente proni ad affermare che la violenza &egrave; alle volte necessaria per ottenere giustizia (con un simile aumento dell&rsquo;8%).</p>
<p>Qual &egrave; il motivo per il quale le narrative distopiche hanno effetti cos&igrave; sorprendenti? Forse &egrave; un semplice meccanismo di apprendimento implicito che entra in azione. Le scene d&rsquo;azione violente possono aver facilmente innescato un senso di eccitazione che fa sentire i nostri soggetti pi&ugrave; proni a giustificare la violenza politica. I videogiochi violenti, ad esempio, possono intensificare cognizioni aggressive, e la narrativa distopica spesso contiene immagini violente con ribelli che combattono contro i poteri forti.</p>
<p>Per testare questa ipotesi, abbiamo condotto un secondo esperimento, di nuovo con tre gruppi, e questa volta con un campione di studenti universitari provenienti da tutti gli Stati Uniti. Il primo gruppo &egrave; stato esposto a Hunger Games e, come prima, abbiamo incluso un altro gruppo di controllo non esposto ad alcun media. Il terzo gruppo &egrave; stato invece esposto a scene violente tratte dalla serie di film di Fast and Furious (2001-), simile in durata e tipo alla violenza degli estratti di Hunger Games.</p>
<p>Ancora una volta, la narrativa distopica ha influenzato il giudizio etico delle persone. Ha aumentato la loro volont&agrave; di giustificare azioni politiche radicali rispetto al gruppo di controllo, e gli incrementi erano simili in magnitudine a quelli trovati nel primo esperimento. Le ugualmente violente e adrenaliniche scene d&rsquo;azione di Fast and Furious non hanno invece avuto questo effetto. Pertanto, le sole immagini violente non sono in grado di spiegare le nostre scoperte.</p>
<p>Il nostro terzo esperimento ha esplorato la possibilit&agrave; che l&rsquo;ingrediente chiave fosse il tema stesso &ndash; ossia la storia di un cittadino coraggioso che combatte contro un governo ingiusto, sia questo di fantasia o meno. Quindi questa volta il nostro terzo gruppo ha letto e visionato segmenti di media riguardanti proteste nel mondo reale contro le pratiche del corrotto governo thailandese. Filmati della CNN, BBC e altre fonti di notizie mostravano le forze governative in tenute antisommossa intente a usare strategie violente come l&rsquo;uso di gas lacrimogeni e cannoni ad acqua volte a sopprimere masse di cittadini che protestavano contro le ingiustizie.</p>
<p>Sebbene queste immagini fossero vere, hanno avuto poco effetto sui soggetti. Quelli che si trovavano nel terzo gruppo non risultavano pi&ugrave; inclini a giustificare la violenza politica rispetto al gruppo di controllo. D&rsquo;altro canto, quelli esposti alla narrativa distopica di Hunger Games erano molto pi&ugrave; propensi a vedere le azioni politiche estremiste e violente come legittime rispetto a coloro esposti alle notizie del mondo reale. (La differenza era di circa il 7-8%, comparabile ai due esperimenti precedenti.) Nel complesso sembrerebbe dunque che le persone siano pi&ugrave; inclini a trarre insegnamenti politici da una narrativa su un mondo immaginario rispetto a racconti basati sui fatti del mondo reale.</p>
<p>Questo significa che i romanzi distopici sono una minaccia alla democrazia e alla stabilit&agrave; politica? Non necessariamente, anche se il fatto che questi siano a volte soggetti a censura suggerisce che alcuni leader la pensino in questo modo. Ad esempio, La fattoria degli animali di Orwell (1945) &egrave; tuttora vietato in Corea del Nord, e anche negli Stati Uniti la top 10 dei libri pi&ugrave; spesso bersaglio di richieste rimozione dalle biblioteche scolastiche nell&rsquo;ultimo decennio include Hunger Games e Il nuovo mondo di Aldous Huxley (1931). Le narrative distopiche propongono l&rsquo;idea che le azioni politiche violente possono essere una risposta legittima a ci&ograve; che viene percepito come un&rsquo;ingiustizia. Nonostante ci&ograve;, gli insegnamenti che si traggono dai media, siano questi di finzione o realt&agrave;, non sempre permangono e, anche se permangono, non necessariamente gli si dar&agrave; seguito.</p>
<p>Le storie distopiche continuano ad offrire una potente prospettiva attraverso la quale le persone possono osservare l&rsquo;etica della politica e del potere. Queste narrative possono avere un effetto positivo nel tenere i cittadini in allerta rispetto alla possibilit&agrave; di ingiustizie in una variet&agrave; di contesti che vanno dal cambiamento climatico all&rsquo;intelligenza artificiale e al ritorno dell&rsquo;autoritarismo in tutto il mondo. Ma la proliferazione di narrative distopiche pu&ograve; anche incoraggiare prospettive estremiste e manichee che semplificano eccessivamente fonti di disaccordo politico reali e complesse. E cos&igrave; mentre la moda del distopico-totalitario pu&ograve; rafforzare il ruolo di “guardiano” che la societ&agrave; ricopre quando chiede al potere di rispondere delle proprie azioni, pu&ograve; anche mandare avanti una retorica (nonch&eacute; azione) politica violenta che va a opporsi ai dibattiti e compromessi civili basati sui fatti necessari per far prosperare la democrazia.&nbsp;</p>
<p>______<br /><br />Questo articolo &egrave; apparso originariamente su <a href="https://aeon.co/ideas/how-dystopian-narratives-can-incite-real-world-radicalism" target="_blank" rel="noopener">Aeon</a> / Ideas.</p>