---
title: Europa
image: INUTILE.jpg
created_at: 2019-10-13 09:20:24.000000000 Z
author: Inutile
layout: post
category: INUTILE
tags: INUTILE
original_link: http://rivista.inutile.eu/2019/10/europa/
---

<a href='http://rivista.inutile.eu/2019/10/europa/' target='_blank' > Leggi su Europa</a>
<p>Ce lo chiede Europa,<br />
il come da prede si viva.<br />
Tu cantami, o diva<br />
L’arte della fuga,<br />
sudore non asciuga.<br />
Padronanza, ci vuole padronanza<br />
a sopportare l’agguato<br />
un’indole funesta<br />
una ragione di stato.<br />
È tutto,<br />
mani bocca gambe occhi<br />
occhi gambe bocca mani<br />
dita perlustranti<br />
su volti silvani.<br />
Se tutto il tempo è debito<br />
se questo è il mio riparo<br />
dal buco di bilancio<br />
io muovo ogni respiro.<br />
Niente di nuovo,<br />
niente, niente di nuovo<br />
sul fronte occidentale<br />
dall’osso occipitale<br />
Un tempo era tutta campagna elettorale.<br />
Perdona questo corpo<br />
quest’ombra verticale<br />
se forse più non sono<br />
materia per pensare.<br />
Guardi signora che è dura per tutti<br />
c’è solo da capire chi siano gli sconfitti<br />
c’è solo da capire chi scriva la matrice<br />
e quanto odio ancora<br />
si pompa da Amatrice.<br />
Di quanto odio ancora<br />
faccia da cemento<br />
a questa patria plastica<br />
dal volto purulento.<br />
Si teme il viceversa,<br />
l’astuzia, pioggia tersa<br />
si teme, che anche i rischi corrano<br />
e che in futuro non occorrano<br />
tutti questi italiani<br />
a farne una nazione<br />
Che sia soltanto il muro<br />
la sua fondazione.<br />
Possiamo dire infine<br />
che la barca sia la stessa<br />
noi siamo qui a fuggire:<br />
un popolo che è massa.</p>
<p>Ascolta <a href="https://inutile.eu/wp-content/poesia/europa.mp3" target="_blank" rel="noopener noreferrer">Europa, o l&#8217;arte della fuga</a> letta dall&#8217;autore</p>