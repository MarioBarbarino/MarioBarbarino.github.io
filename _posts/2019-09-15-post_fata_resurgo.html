---
title: Post fata resurgo
image: INUTILE.jpg
created_at: 2019-09-15 09:00:49.000000000 Z
author: Inutile
layout: post
category: INUTILE
tags: INUTILE
original_link: http://rivista.inutile.eu/2019/09/post-fata-resurgo/
---

<a href='http://rivista.inutile.eu/2019/09/post-fata-resurgo/' target='_blank'> Leggi su + item.title</a>
<p>Tu cammini annegato nei ricordi<br />
&#8211; a guardarti li scorgi,<br />
irradiati a raggiera oltre il crinale del cranio –<br />
gli occhi<br />
fredde fiamme di rasoi<br />
tagliano il vuoto alla ricerca di un senso<br />
 Tieni il pugno lungo il busto<br />
chiuso come se<br />
a lasciare andare le dita<br />
scivoleresti via anche tu<br />
disciolto come ketamina<br />
nelle vene della notte che sale.</p>
<p>Hai raccolto i tuoi castighi,<br />
e hai chiesto almeno 813 volte perchè,<br />
alle stelle<br />
che schizzano improvvise lungo il cielo<br />
apparendo come l’avvertimento di un collasso,<br />
alla schiena<br />
che se ne andava senza motivo<br />
mentre tutto intorno<br />
annichilendosi implodeva,<br />
alla polvere<br />
che dorme accatastata sul cuore<br />
come una guardia ubriaca<br />
in un gabbiotto congelato di gennaio.</p>
<p>L’hai chiesto a me<br />
ma io non ho che palme aperte<br />
e i miei capelli profumati,<br />
oltre al cordoglio<br />
ed una sconfinata resa.</p>
<p>Perchè mentre ti cammino accanto io vorrei dirti<br />
che questa è l’ora di arrendersi<br />
vorrei prenderti la mano e spiegarti<br />
che questa è l’ora in cui si lasciano<br />
dissolvere i fantasmi come meduse al sole<br />
vorrei<br />
toccarti con l’indice la fronte e<br />
passarti la mia luce,<br />
riempirti di luce fino a che<br />
piegato sulle ginocchia,<br />
prima di riversarti fuori come un urlo schiantato<br />
tu non veda le margherite fiorire tra l’asfalto.</p>
<p>Soltanto questo siamo, fratello mio,<br />
violenti specchi di inferno,<br />
ognuno ad altri martirio,<br />
ci picchiamo e ci feriamo e ci<br />
lasciamo stremati e senza fiato<br />
siamo una valanga di corpi impilati alla ricerca di aria<br />
e per trovarla usiamo la bocca del corpo accatastato accanto<br />
come scalino<br />
ci siamo l’un l’altro velenosi e parassiti<br />
siamo schegge di dolore precipitate<br />
in mezzo<br />
ad una incredibile<br />
e fragile<br />
bellezza.</p>
<p>Ricorda, è la bellezza a tenerci uniti<br />
ed io ti auguro<br />
di trovare la tua<br />
negli interstizi delle cose,<br />
cercala tre le rime delle parole,<br />
dietro al bancone dei bar,<br />
nelle foglie che si schiudono di crudo verde,<br />
trovala, qualunque sia, e facci l’amore,<br />
ridendo immergi le braccia<br />
nella bellezza che rimuove i pensieri<br />
lascia che lei ti trovi, e ti dia pace<br />
non è il senso<br />
che andiamo cercando,<br />
fratello,<br />
ma il sollievo<br />
quell’attimo<br />
di consapevole lucidità<br />
in cui<br />
non sai, ma senti<br />
che il cielo è lì<br />
e non risponde<br />
ma cristo,<br />
è così bello che<br />
spezza il fiato.</p>
<p><em>Ascolta <a href="https://inutile.eu/wp-content/poesia/post_fata.mp3" rel="noopener noreferrer" target="_blank">Post fata resurgo</a> letta dall&#8217;autrice</em></p>