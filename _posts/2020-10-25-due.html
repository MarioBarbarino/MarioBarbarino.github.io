---
title: Due
image: INUTILE.jpg
created_at: 2020-10-25 09:30:42.000000000 Z
author: Inutile
layout: post
category: inutile
tags: inutile
original_link: http://rivista.inutile.eu/2020/10/due/
---

<a href='http://rivista.inutile.eu/2020/10/due/' target='_blank' > Leggi su Inutile</a>
<p>Per tutte le volte che non ho capito<br />
o che tu hai frainteso<br />
che non ho guardato<br />
che mi era sembrato<br />
o parso, altresì, figurato,<br />
per quando nel non incontrarti<br />
il mio vuoto ha suonato,<br />
per questa incertezza<br />
e il suo essere cava in cui abbiamo cantato,<br />
per lo stesso suo afflato<br />
e ogni errore al suo interno,<br />
per tutto il resto che non ci è stato dato.<br />
Per aver riempito la noia<br />
il selciato dei miei pomeriggi,<br />
per quel che si legge nei libri<br />
per tutti i litigi,<br />
perché in questo tempo<br />
che è stato riempito<br />
per qualche minuto ho allontanato<br />
i trapassi.<br />
Per la leggerezza di quando ricordo i tuoi passi<br />
per quello che è stato<br />
benché fosse storto<br />
per ogni contorto aggiustamento<br />
tentato<br />
che non ha risolto,<br />
per ogni desiato sforzo<br />
per aver provato<br />
a stringere forte,<br />
per la paura che fa<br />
la morte<br />
quando finiscono tutti gli incastri.<br />
E per gli impiastri<br />
che fanno gli umani<br />
per aver conosciuto le mani<br />
e intrecciato.<br />
Per il numero due.<br />
E per la vita che ci passa in mezzo.</p>
<p><em>Ascolta <a href="https://inutile.eu/wp-content/poesia/due.mp3" target="_blank" rel="noopener noreferrer">Due</a> letta dall’autore</em></p>