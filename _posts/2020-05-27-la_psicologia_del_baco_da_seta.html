---
title: La psicologia del baco da seta
image: SINGOLA.jpg
created_at: 2020-05-27 00:00:00.000000000 Z
author: Singola
layout: post
category: singola
tags: singola
original_link: https://www.singola.net/pensiero/cocooning-la-psicologia-del-baco-da-seta
---

<a href='https://www.singola.net/pensiero/cocooning-la-psicologia-del-baco-da-seta' target='_blank' > Leggi su Singola</a>
<img class="webfeedsFeaturedVisual" src="https://www.singola.net/images/article/52/52-home-televisione-cocooning.jpg"><p>Se vivere barricati a casa per tre mesi ci &egrave; sembrato tutto sommato fattibile, non &egrave; stato per un'improvvisa capacit&agrave; di adattamento. Piuttosto, &egrave; la terza rivoluzione industriale, con gli sviluppi tecnologici e sociali che si sono susseguiti negli ultimi decenni, che ci ha permesso di poter arrivare al punto di svolgere la quasi totalit&agrave; delle nostre attivit&agrave; produttive e di consumatori da remoto. Da almeno mezzo secolo abbiamo iniziato a mettere in piedi una societ&agrave; dematerializzata, dove i rapporti interpersonali in carne ed ossa sono sempre meno rilevanti, per il vantaggio soprattutto economico che questa trasformazione comporta.</p>
<p>In altre parole, quando analizziamo il lockdown, a rigor di logica dovremmo farlo iniziando con i blockbuster e l'home theater, e forse ancora prima con gli elettrodomestici e il telefono, nell'epifania ancora imberbe di una borghesia nata in quel <em>man's home is his castle</em>&nbsp;che ancora oggi viene insegnato nelle scuole nell'ora di inglese anzich&eacute;, come sarebbe pi&ugrave; pertinente, in quella di storia e filosofia.</p>
<p>L'uomo antico viveva all'aperto anche perch&eacute; non aveva altra scelta, come ancora succede per chi fa dei lavori che oggi chiamiamo "socialmente rilevanti" ma che fino a ieri erano i lavori manuali, faticosi e magari mal pagati. Quell'uomo antico non si metteva in mutande quando tornava a casa, tutt'al pi&ugrave; si toglieva la giacca e si sbottonava la camicia per mettersi comodo, ma dovendo rispettare la nuora, i figli e tutte le persone che vivevano con lui, senza dare un'idea di trasandatezza.</p>
<p>Lo sciattume della tuta e della birra sul poggiolo del divano &egrave; venuta poi, con la generazione dei padri, con l'elettrodomestico televisivo e la famiglia ristretta, calati nella societ&agrave; schermodipendente ed iperconsumistica e nello stile di vita che caratterizza, volente o nolente, la quasi totalit&agrave; dei viventi occidentali. &Egrave; questo il punto di arrivo del nostro lento adattamento, il punto di partenza per fare un discorso che tenga.</p>
<p>Quando si parla delle crisi, e dei problemi del mondo odierno, il rischio principale &egrave; che si affronti il discorso in maniera parziale. La crisi del coronavirus &egrave; certamente uno di questi problemi, e nelle sue analisi si &egrave; spesso fatto questo errore. Tornando al lockdown, ad esempio, sappiamo che sono stati pubblicati migliaia di articoli che non affrontavano minimamente la questione psicologica (non era il loro obiettivo). Del <a href="https://en.wikipedia.org/wiki/Cocooning_(behaviour)" target="_blank" rel="noopener"><em>cocooning</em></a>, per esempio si &egrave; scritto pochissimo.</p>
<p>&Egrave; questo un termine inglese che significa <em>imbozzolarsi</em>&nbsp;e che sta a specificare una gamma di atteggiamenti psicologici che vanno in direzione di una chiusura in un luogo chiuso, un isolamento dalla vita civile e dalla presenza altrui. Il <a href="https://faithpopcorn.com/" target="_blank" rel="noopener"><em>cocooning</em> </a>&egrave; senza dubbio un meccanismo che non solo riesce a fare luce su alcune dinamiche legate alla paura e quindi alle nostre reazioni, il che potrebbe essere utile in un'analisi del lockdown, ma si pone su un piano neutrale che pu&ograve; essere quindi applicato a tutto il lento declino della socialit&agrave; nel mondo industrializzato.&nbsp;</p>
<p>La comunicazione, invece, agisce in modo opaco giocando proprio sui vizi e sulle debolezze al fine di risultare attraente, il che significa, in una societ&agrave; come la nostra, indirizzare il pubblico alla bulimia degli acquisti. Uno di questi filoni &egrave; presentare, sia in tempi "normali" che in tempi di crisi, delle ricette. Tali ricette sono spesso prese in prestito da mondi e culture diverse dalle nostre, vuoi perch&eacute; sconosciute ai pi&ugrave;, vuoi perch&eacute; esotiche, in entrambi i casi comunque pi&ugrave; spendibili.</p>
<p>Capita quindi di <a href="https://www.femalefirst.co.uk/features/how-to-have-a-hygge-lockdown-1234875.html" target="_blank" rel="noopener">leggere articoli</a> su come fare fronte al lockdown, per esempio, facendo ricorso all'<a href="https://it.wikipedia.org/wiki/Hygge" target="_blank" rel="noopener"><em>hygge</em></a>. Questo concetto, intraducibile in italiano se non con una nuvola di parole, per esempio <em>confortevolezza</em>, <em>familiarit&agrave;</em>, <em>tranquillit&agrave;</em>, &egrave; stato codificato nei paesi scandinavi per illustrare un modo di ricerca del benessere a partire dalle piccole cose buone che abbiamo intorno a noi: trascorrere pi&ugrave; tempo con la famiglia e gli amici, arredare la propria casa in modo piacevole, cucinare, rilassarsi e cos&igrave; via. <br />Sembrerebbe per&ograve; che l'<em>hygge,</em> alla sua radice, non sia poi tanto diverso dal nostro modo di vivere il tempo libero con i nostri cari, anche se, non dovendo per nostra fortuna sopravvivere in un villaggio nordico, con sei mesi l'anno di buio e venti gradi sottozero, da noi si traduce specularmente nello stare fuori e poter fare a meno delle <a href="https://www.newyorker.com/culture/culture-desk/the-year-of-hygge-the-danish-obsession-with-getting-cozy" target="_blank" rel="noopener">calze di lana</a> e del t&egrave; caldo coi biscotti.&nbsp;</p>
<p>%image2%</p>
<p>I vari antidoti e palliativi rubacchiati da altri contesti restano una forma di consumo che non alleggerisce, anzi acuisce, il bisogno di una socialit&agrave; che stiamo disprezzando. L'uomo trasformato in un <a href="https://www.singola.net/articolo/preppers-hikikomori-stayhomers" target="_blank" rel="noopener">prepper</a> o un <em>couch potato</em>, &egrave; il contrario della socialit&agrave;, scandinava o mediterranea che sia. Questo animale che abbiamo conosciuto da vicino, e addirittura lo abbiamo riconosciuto in noi annusandone il fetore sulla nostra pelle, a parte qualche lagna, dovrebbe riflettere perch&eacute; il mondo <em>a venire</em>, questo far tutto gironzolando tra computer, frigorifero e divano, anche se un po' lo spaventa allo stesso tempo lo stuzzica.</p>
<p>Questa crisi che molti, parafrasando Churchill, chiedono che non venga sprecata, pi&ugrave; che un'accelerazione del paradigma "tutto con un click" dovrebbe essere un modo per ragionare sulla vita che stavamo conducendo prima. E ci&ograve; aiuterebbe anche a capire, nei casi in cui sia presente una tendenza a barricarsi nel bozzolo, che cosa la generi. &Egrave; difficile convivere con l'abitudine di andare in ufficio, di dover prendere la metropolitana, andare regolamente dal barbiere, parlare con i colleghi, fare la fila al supermercato?&nbsp;</p>
<p>%image3%</p>
<p>Non &egrave; cos&igrave; semplice dare delle risposte. La crisi del coronavirus ha messo il mondo di fronte allo specchio, facendo vedere non solo i limiti dei sistemi sanitari, ma per molti versi l'assurdit&agrave; dei nostri spazi. Il bozzolo viene creato anche in risposta a questa assurdit&aacute;. Le nostre citt&agrave; sono diventate dormitori giganti che ci obbligano a trasferimenti lunghi e costosi. Vivere &egrave; diventato carissimo, a partire dagli affitti. Intere metropoli si sono scoperte essere <a href="https://www.repubblica.it/dossier/tecnologia/rivoluzione-smart-working/2020/05/25/news/stipendio_milanese_ma_lavorando_al_sud_in_riva_al_mare_perche_il_lavoro_agile_potrebbe_cambiare_radicalmente_l_italia-257433135/" target="_blank" rel="noopener">bolle gigantesche dell'indotto</a> di potenti datori di lavoro, che sia San Francisco con la Silicon Valley, Monaco con l'industria dell'auto e Londra con il <em>fintech</em>. Chiaro che il ripiegarsi della socialit&agrave; sia anche funzione <em>geografica</em>. <br /><br />La risposta a tutto questo &egrave; ricrearsi il proprio mondo a casa? Forse, anzich&eacute; imbarcarci nell'<em>hygge </em>o perch&eacute; no nel <a href="https://it.wikipedia.org/wiki/Feng_shui#I_principi_in_una_abitazione" target="_blank" rel="noopener">Feng Shui</a>, per modellare in modo consumistico a colpi di trend il nostro isolamento, potremmo continuare a pensare che fuori esista il mondo (anche se non lo vediamo, a parte un pezzo di cielo azzurro), e impiegare questo tempo per ragionare in controtendenza. Rendere pi&ugrave; accessibile la strada e la citt&agrave; in cui si vive, innazitutto. Rimettere in moto l'immaginario dello spazio condiviso, oltre alle braccia e alle gambe. Sia mai che le occupazioni dell'uomo antico, oltre alla fatica e allo sbattimento, non tornino utili per il futuro.</p>