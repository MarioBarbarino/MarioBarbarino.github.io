---
title: "“Una persona sensibile” di Topol e il cuore caotico d’Europa"
image: IL_RIFUGIO_DELL’IRCOCERVO.jpg
created_at: 2020-07-13 06:00:11.000000000 Z
author: Il Rifugio dell’Ircocervo
layout: post
category: IL RIFUGIO DELL’IRCOCERVO
tags: IL RIFUGIO DELL’IRCOCERVO
original_link: https://ilrifugiodellircocervo.com/2020/07/13/una-persona-sensibile-di-topol-e-il-cuore-caotico-deuropa/
---

<a href='https://ilrifugiodellircocervo.com/2020/07/13/una-persona-sensibile-di-topol-e-il-cuore-caotico-deuropa/' target='_blank' > Leggi su “Una persona sensibile” di Topol e il cuore caotico d’Europa</a>
<p style="text-align:center;"><b><em>Una persona sensibile</em>, Jáchym Topol<br />
</b><b>(Keller editore, 2020 &#8211; Trad. Laura Angeloni) </b></p>
<p style="text-align:justify;"><span style="font-weight:400;"><img loading="lazy" data-attachment-id="15084" data-permalink="https://ilrifugiodellircocervo.com/1000-web-9788899911546-main_-2/" data-orig-file="https://ilrifugiodellircocervo.files.wordpress.com/2020/07/1000-web-9788899911546.main_-2.jpg" data-orig-size="684,995" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;1&quot;}" data-image-title="1000-web-9788899911546.MAIN_ (2)" data-image-description="" data-medium-file="https://ilrifugiodellircocervo.files.wordpress.com/2020/07/1000-web-9788899911546.main_-2.jpg?w=206" data-large-file="https://ilrifugiodellircocervo.files.wordpress.com/2020/07/1000-web-9788899911546.main_-2.jpg?w=656" class="alignleft size-medium wp-image-15084" src="https://ilrifugiodellircocervo.files.wordpress.com/2020/07/1000-web-9788899911546.main_-2.jpg?w=412" alt="1000-web-9788899911546.MAIN_ (2)" width="206" height="300" srcset="https://ilrifugiodellircocervo.files.wordpress.com/2020/07/1000-web-9788899911546.main_-2.jpg?w=412 412w, https://ilrifugiodellircocervo.files.wordpress.com/2020/07/1000-web-9788899911546.main_-2.jpg?w=206 206w, https://ilrifugiodellircocervo.files.wordpress.com/2020/07/1000-web-9788899911546.main_-2.jpg?w=103 103w" sizes="(max-width: 206px) 100vw, 206px" />Spesso è proprio dalla periferia che provengono le idee più fertili, come se la lontananza dai luoghi dei “grandi fatti” permettesse di leggere quello che accade con sguardo più lucido, anche rispetto a chi vive al centro degli avvenimenti; è proprio dalla periferica (seppur geograficamente centrale) </span><b>Repubblica Ceca</b><span style="font-weight:400;"> che giunge </span><b><i>Una persona sensibile</i></b><span style="font-weight:400;"> di</span><b> Jáchym</b> <b>Topol</b><span style="font-weight:400;"> (edito da </span><b>Keller</b><span style="font-weight:400;"> e tradotto da </span><b>Laura</b> <b>Angeloni</b><span style="font-weight:400;">), divertente e raffinata rappresentazione di un&#8217;Europa nel caos attraverso le rocambolesche vicende di una famiglia di artisti itineranti </span><i><span style="font-weight:400;">sui generis</span></i><span style="font-weight:400;">: il papà Micio,</span><span style="font-weight:400;"> poeta dissidente durante il comunismo con un passato in manicomio, la mamma Soňa, senza un occhio, alcolista e tossicodipendente, infine due figli, un ragazzo (che non parla, senza nome) e il suo fratellino (un neonato che non piange, anch&#8217;esso innominato). Insomma, una manica di disperati (quasi) senza arte né parte, che sfuggono all’intolleranza scatenatasi in un festival di Bristol e che ritornano in patria, a </span><b>Poříčí</b><span style="font-weight:400;">, presso il fiume </span><b>Sázava</b><span style="font-weight:400;">, facendo un giro molto lungo: Monaco, Budapest, l’Ucraina e la Slovacchia.</span><span id="more-15085"></span></p>
<p style="text-align:justify;"><b>“Casa dolce casa”, dunque? Neanche per sogno: quando i nostri rientrano in Repubblica Ceca dal padre di Soňa, il vecchio Hrozen, scoppia il putiferio</b><span style="font-weight:400;">: il vecchio muore, Soňa finisce in ospedale, il papà fugge dalla polizia coi bambini (accusato forse dell&#8217;uccisione del suocero) e intende portare i figli dalla sorella Monča, rispettabile gestrice del bordello “Riccioli d’oro”, ma si ritrova in mezzo ad un clan di</span><b> malavitosi</b><span style="font-weight:400;">: i ragazzi di </span><b>Bašta</b><span style="font-weight:400;">, uno sfasciacarrozze, nonché strozzino e proprietario di un ospizio di morte in cui non si fa nulla per allungare la vita degli anziani ospiti.</span></p>
<p style="text-align:justify;"><b>Il fiume Sázava, affluente della Moldava, è il luogo attorno cui ruotano vorticosamente le vicende di questo romanzo corale</b><span style="font-weight:400;">, in cui le voci dei moltissimi personaggi non vanno mai assieme, ma producono melodie sempre diverse, come in una sinfonia di </span><b>Mahler</b><span style="font-weight:400;"> (che guarda caso era ceco </span><i><span style="font-weight:400;">ante litteram</span></i><span style="font-weight:400;">); i brillanti dialoghi del romanzo sono infatti surreali scambi di battute tra personaggi allucinati che parlano quasi da soli, sviando sempre dal discorso principale (ammesso che ce ne sia uno). La Sázava brulica di </span><b>rifugiati</b><span style="font-weight:400;">, uomini anfibi che vivono raccogliendo i resti portati dal fiume e che abitano in palafitte, tende o capanne fatte di tronchi nelle paludi boschive tra mosche carnarie, zanzare e sanguisughe.</span></p>
<p style="text-align:justify;"><b>Eppure questa precarietà non disturba i personaggi quanto invece il progresso verso cui il Paese si sta avviando,</b><span style="font-weight:400;"> con l’arrivo del McDonald’s e della fabbrica di Mars: ovunque si scavano fondamenta e si innalzano cancelli di metallo. Tutti preferiscono il degrado rispetto a quell’occidentalizzazione tanto odiata dal fratello del papà, </span><b>Ivan</b><span style="font-weight:400;">, fanatico del progetto della </span><b>Grande Russia</b><span style="font-weight:400;"> di Putin e ormai “russificato” anche nella lingua </span><i><span style="font-weight:400;">(«Noi barattato nostra grandezza con jeans e gomma da masticare! Viscido Occidente messo noi in ginocchio, perché noi no compatti!»</span></i><span style="font-weight:400;">).</span></p>
<p style="text-align:justify;"><b>La disperazione dei rifugiati che affastellano il romanzo viene da un rapporto problematico con la Storia, che rende la Repubblica Ceca una selva oscura, terra di mezzo tra Oriente e Occidente</b><span style="font-weight:400;">, stretta tra l’asfittico conformismo dell’Unione Europea e le mire imperialistiche dei russi, i quali «</span><i><span style="font-weight:400;">Sono come la natura, non li fermi.»</span></i><span style="font-weight:400;">; in entrambi i casi all&#8217;</span><b>arte</b><span style="font-weight:400;"> spetta il triste destino di essere annientata nella sua spontaneità dalla burocrazia della prima oppure dall&#8217;oppressione dei secondi. Ma è anche il </span><b>passato</b><span style="font-weight:400;"> a gravare con le sue tracce: le mine della guerra che ancora permeano il terreno, un carro armato dell’Armata Rossa recuperato dal fondo del fiume e la statua di un soldato russo invasa dalle foglie e ridicolizzata da un paio di boxer gialli in testa. </span></p>
<p style="text-align:justify;"><strong>Questi monumenti del degrado raccontano la paralisi esistenziale dei personaggi, i quali trovano un surrogato del calore umano in alcolici di scarsa qualità che fanno perdere la vista. </strong><span style="font-weight:400;">La</span> morte <span style="font-weight:400;">è talmente integrata  nella vita dei personaggi che i numerosi omicidi che avvengono nel romanzo vengono considerati con una </span><b>surreale noncuranza</b><span style="font-weight:400;">, così come i crimini più efferati. Topol riesce a ritrarre i peggiori criminali con uno sguardo misericordioso, come se questi non avessero volontà, ma seguissero un </span><b>istinto di sopravvivenza</b><span style="font-weight:400;"> sin troppo umano. Lo scrittore ceco riesce a far emergere ciò che è profondo solo per mezzo dei dialoghi e delle atmosfere evocate, senza alcuna introspezione psicologica: l’inconscio dei personaggi non è qualcosa di angosciosamente interno ad essi, ma coincide coi <strong>luoghi</strong> che essi abitano. Ed è così che i personaggi più spietati non ci fanno paura, ma finiamo anzi col simpatizzare con essi, dal momento che è inutile giudicare moralmente chi non ha alternative alla crudeltà. </span></p>
<p style="text-align:justify;"><b>L&#8217;abilità drammaturgica di Topol rende</b> <b><i>Una persona sensibile</i></b><b> un’opera stratificata che, sotto la superficie di un romanzo d’avventura dal ritmo delirante, nasconde elementi di mistero che le donano particolare fascino.</b><span style="font-weight:400;"> Misteriosa è la presenza della </span><b>Madonna di Poříčí</b><span style="font-weight:400;">, un’icona sacra che si ritrova per puro caso nella palafitta del pescatore Squama e che finisce in balia delle acque del fiume: in mezzo ai rifiuti, l’icona brilla di una </span><b>luce assoluta</b><span style="font-weight:400;">, come segno di un Oltre in una selva così terribilmente terrena. Dotata di un&#8217;aura sacrale è anche la prospettiva del ragazzo (al quale si riferisce il titolo), che osserva il mondo in assoluto silenzio, intravedendo il </span><b>ritmo eterno</b><span style="font-weight:400;"> che sta al di là dei miseri eventi umani; pur essendo un ragazzino ha il volto da adulto, quasi fosse posseduto da una saggezza</span><b> mitica</b><span style="font-weight:400;">, come la Zazie di </span><b>Queneau</b><span style="font-weight:400;">, anch’essa dotata di una prospettiva che è totalmente altra rispetto a vicende senza senso. </span></p>
<p style="text-align:justify;"><b>E’ il silenzio del ragazzo a fare da vero protagonista: </b><span style="font-weight:400;">in un romanzo di moltissime parole esso rappresenta quel momento preliminare alla scrittura in cui si assorbe tutto quello che avviene intorno; mentre l&#8217;</span><b>urgenza di scrittura</b><span style="font-weight:400;"> del papà sta a completamento di questo processo: Micio </span>vuole<span style="font-weight:400;"> scrivere, il suo obiettivo è sottrarsi a questo viaggio assurdo per iniziare finalmente a <strong>raccontare</strong> (dice infatti: «</span><i><span style="font-weight:400;">Ormai mi sento esplodere. Devo scrivere»). </span></i><span style="font-weight:400;">Probabilmente è la medesima urgenza che ha spinto Topol a creare un romanzo che, al netto dell’irresistibile giocosità che lo permea, è un’</span><b>opera politica, </b><span style="font-weight:400;">un tentativo di chiarire la confusione in cui versa una nazione che è nel cuore dell’Europa e che, forse, ne rappresenta il senso più caotico ed inconscio.</span></p>
<p><span style="font-weight:400;">Giacomo De Rinaldis</span></p>