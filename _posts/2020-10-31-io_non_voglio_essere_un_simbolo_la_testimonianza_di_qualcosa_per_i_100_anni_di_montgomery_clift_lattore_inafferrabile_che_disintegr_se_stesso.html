---
title: "“Io non voglio essere un simbolo, la testimonianza di qualcosa”. Per i 100
  anni di Montgomery Clift, l’attore inafferrabile che disintegrò se stesso"
image: PANGEA.jpg
created_at: 2020-10-31 10:44:45.000000000 Z
author: Pangea
layout: post
category: pangea
tags: pangea
original_link: http://www.pangea.news/montgomery-clift-ritratto/
---

<a href='http://www.pangea.news/montgomery-clift-ritratto/' target='_blank' > Leggi su Pangea</a>
<p><strong>Metà della sua faccia, come se fosse stata strappata via, la sua faccia non c’era più, al suo posto una poltiglia, di ossa e sangue: è questo quello che vede Kevin McCarthy che è il primo ad accorrere</strong>, lui con la sua macchina era davanti, lui l’impatto lo ha sentito, ha svoltato, è arrivato, e nel buio coi fari illuminato quelle lamiere, quell’automobile piegata, e là dentro c’è <strong><a href="https://www.treccani.it/enciclopedia/montgomery-clift_%28Enciclopedia-del-Cinema%29/#:~:text=Clift%2C%20Montgomery%20(propr.&amp;text=Mankiewicz%2C%20la%20trasparente%20fragilit%C3%A0%20della,dell'eroe%20inquieto%20e%20vulnerabile." target="_blank" rel="noreferrer noopener">Montgomery Clift</a></strong>. Terrificato, pietrificato, McCarthy nemmeno grida, risale in auto e corre dove erano appena andati via, a casa di Elizabeth Taylor, entra e chissà come glielo avrà detto, che parole avrà usato, avrà urlato, o gliel’avranno letto nella sua smorfia di orrore che era successo qualcosa, di grave, e Rock Hudson, e Elizabeth Taylor scappano, come pazzi, si precipitano, <strong>e la testa di Montgomery Clift è incastrata sotto il volante, Rock Hudson la tira fuori, lo tira fuori, e Clift è vivo, la Taylor lo prende, lo sente respirare, rantolare, e in quella polpa di carne Liz</strong> senza starci a pensare infila le dita dentro quella che pare una bocca, e tira fuori i denti che nello schianto a Clift s’erano staccati, e incastrati in gola.</p>



<figure class="wp-block-image size-large"><img data-attachment-id="80817" data-permalink="http://www.pangea.news/montgomery-clift-ritratto/making-montgomery_clift_/" data-orig-file="https://i0.wp.com/www.pangea.news/wp-content/uploads/2020/10/Making-Montgomery_Clift_.jpg?fit=1390%2C2066" data-orig-size="1390,2066" data-comments-opened="0" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;1&quot;}" data-image-title="Making-Montgomery_Clift_" data-image-description="" data-medium-file="https://i0.wp.com/www.pangea.news/wp-content/uploads/2020/10/Making-Montgomery_Clift_.jpg?fit=202%2C300" data-large-file="https://i0.wp.com/www.pangea.news/wp-content/uploads/2020/10/Making-Montgomery_Clift_.jpg?fit=689%2C1024" loading="lazy" width="689" height="1024" src="https://i0.wp.com/www.pangea.news/wp-content/uploads/2020/10/Making-Montgomery_Clift_.jpg?resize=689%2C1024" alt="" class="wp-image-80817" srcset="https://i0.wp.com/www.pangea.news/wp-content/uploads/2020/10/Making-Montgomery_Clift_.jpg?resize=689%2C1024 689w, https://i0.wp.com/www.pangea.news/wp-content/uploads/2020/10/Making-Montgomery_Clift_.jpg?resize=202%2C300 202w, https://i0.wp.com/www.pangea.news/wp-content/uploads/2020/10/Making-Montgomery_Clift_.jpg?resize=768%2C1142 768w, https://i0.wp.com/www.pangea.news/wp-content/uploads/2020/10/Making-Montgomery_Clift_.jpg?resize=1033%2C1536 1033w, https://i0.wp.com/www.pangea.news/wp-content/uploads/2020/10/Making-Montgomery_Clift_.jpg?resize=1378%2C2048 1378w, https://i0.wp.com/www.pangea.news/wp-content/uploads/2020/10/Making-Montgomery_Clift_.jpg?w=1390 1390w" sizes="(max-width: 689px) 100vw, 689px" data-recalc-dims="1" /></figure>



<p>*</p>



<p><strong>Liz gli salva la vita, ma che vita? Quella che ho appena descritto non è la scena di un film, è successo, sul serio, la notte del 12 maggio 1956, e Montgomery Clift insieme a McCarthy, Hudson, era a cena da Elizabeth Taylor.</strong> Clift si mette alla guida, forse è ubriaco, e con la sua Chevrolet si schianta contro un palo. I medici lo salvano, gli ricostruiscono il viso, in modo quasi perfetto, e dopo mesi Clift torna sul set de <em>L’albero della</em> <em>vita</em>, il film che stava girando con Elizabeth Taylor, e gli spettatori dallo schermo, nei cinema, non si accorgono, del viso diverso di Clift. Non se ne accorgono perché erano 5 anni che Montgomery Clift non girava un film, eppure, chi Clift se l’è vissuto, sa che dopo quel botto lui era invecchiato. Dentro. Crudelmente. <strong>I biografi, i giornalisti, del tempo, di oggi, parlano del più lento suicidio della storia di Hollywood, ma Clift disintegrò se stesso non nell’incidente ma in tutto l’alcool che beveva. Montgomery Clift – nato esattamente 100 anni fa, a Omaha, Nebraska, concittadino di Marlon Brando, di Fred Astaire – era sì un alcolista ma un attore di quelli che non usano più, non ne trovi più,</strong> uno che a descriverne intensità, bravura, i termini giusti li devono ancora coniare. Chissà che demoni si portava dentro, Monty Clift, che dalla sorte aveva avuto tutto, non solo un viso e una bellezza fisica disarmanti, ma pure la ricchezza, lui rampollo di famiglia facoltosa, che gli fa frequentare ottime scuole, e fin da piccolo lo porta in Europa, per fargli parlare francese, e tedesco, e conoscere la storia dell’arte non sui libri. Sembra incredibile ma a 15 anni Montgomery Clift è già a Broadway, e le sue prime prove attoriali lo vedono splendere sulle pagine di Noël Coward. <strong>Un talento innato, e una intelligenza e un acume che gli fanno subito annusare il nuovo metodo dell’Actor’s Studio, sommati a un istinto a starsene lontano da Hollywood e dalle sue infide lusinghe. Con la forza delle sue decisioni, Clift era all’avanguardia in libertà artistica, dacché non ha mai voluto un agente né contrattualmente legarsi a uno studios, come si usava al tempo:</strong> lui firmava un contratto per ogni film, e registi e produttori facevano a gara per averlo, almeno finché l’alcool non gli ha via via tolto lucidità e averci professionalmente a che fare era supplizio, e inconcludenza (sui set, ubriaco fradicio, Clift non ricordava le battute, ed era intrattabile, e collerico).</p>



<figure class="wp-block-image size-large is-resized"><img data-attachment-id="80818" data-permalink="http://www.pangea.news/montgomery-clift-ritratto/montgomery-clift-by-patricia-bosworth/" data-orig-file="https://i1.wp.com/www.pangea.news/wp-content/uploads/2020/10/Montgomery-Clift-by-Patricia-Bosworth.jpg?fit=280%2C500" data-orig-size="280,500" data-comments-opened="0" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="Montgomery-Clift-by-Patricia-Bosworth" data-image-description="" data-medium-file="https://i1.wp.com/www.pangea.news/wp-content/uploads/2020/10/Montgomery-Clift-by-Patricia-Bosworth.jpg?fit=168%2C300" data-large-file="https://i1.wp.com/www.pangea.news/wp-content/uploads/2020/10/Montgomery-Clift-by-Patricia-Bosworth.jpg?fit=280%2C500" loading="lazy" src="https://i1.wp.com/www.pangea.news/wp-content/uploads/2020/10/Montgomery-Clift-by-Patricia-Bosworth.jpg?resize=340%2C607" alt="" class="wp-image-80818" width="340" height="607" srcset="https://i1.wp.com/www.pangea.news/wp-content/uploads/2020/10/Montgomery-Clift-by-Patricia-Bosworth.jpg?w=280 280w, https://i1.wp.com/www.pangea.news/wp-content/uploads/2020/10/Montgomery-Clift-by-Patricia-Bosworth.jpg?resize=168%2C300 168w" sizes="(max-width: 340px) 100vw, 340px" data-recalc-dims="1" /></figure>



<p>*</p>



<p>Molti sostengono che Montgomery Clift era tormentato dalla sua omosessualità inconfessata e inconfessabile, negli anni ’70 sono uscite due biografie, una a firma di Robert LaGuardia, l’altra di Patricia Bosworth, che lo ribadiscono dalla prima all’ultima riga, e però, due anni fa, ci ha pensato suo nipote Robert a dare a zio Montgomery una chiave diversa, a tracciare un solco tra quello che gli altri pensavano di Clift e quello che Clift era davvero. In <em>Making Montgomery Clift</em>, si scopre e si delinea un Clift felice di viversi liberamente e privatamente e non promiscuamente la sua omosessualità, seppur braccato da un gossip cattivo e perpetuo che lo colpiva nella mancanza di legami etero ufficiali <strong>(al contrario di altri suoi colleghi omosessuali, Clift rifiutò bianchi matrimoni di copertura, e uno addirittura con una più che disponibile e innamorata persa Olivia de Havilland, sua partner ne <em>L’ereditiera</em>). </strong>Possiamo dar credito a <em>Making</em> <em>Montgomery Clift</em> poiché è basato su registrazioni familiari originali, e in una addirittura si sente la voce della mamma di Clift, che parla con totale normalità dell’omosessualità del figlio, a lei evidente fin dalla pubertà? O forse ha ragione chi racconta di un Clift non omo bensì bisex, e amante di donne più grandi di lui, e tra queste <em>cougar</em> spicca la di 16 anni di lui più ‘anziana’ Libby Holman, attrice, e ricca vedova di un marito dicono da lei ammazzato? Ed è vero che Clift ha rifiutato il ruolo poi andato a William Holden in <em>Viale del</em> <em>Tramonto</em>, appunto per non alimentare pettegolezzi?</p>



<figure class="wp-block-image size-large"><img data-attachment-id="80819" data-permalink="http://www.pangea.news/montgomery-clift-ritratto/monty-a-biography-of-montgomery-clift-by-robert-laguardia/" data-orig-file="https://i2.wp.com/www.pangea.news/wp-content/uploads/2020/10/Monty-a-biography-of-Montgomery-Clift-by-Robert-LaGuardia.jpg?fit=280%2C458" data-orig-size="280,458" data-comments-opened="0" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="Monty-a-biography-of-Montgomery-Clift-by-Robert-LaGuardia" data-image-description="" data-medium-file="https://i2.wp.com/www.pangea.news/wp-content/uploads/2020/10/Monty-a-biography-of-Montgomery-Clift-by-Robert-LaGuardia.jpg?fit=183%2C300" data-large-file="https://i2.wp.com/www.pangea.news/wp-content/uploads/2020/10/Monty-a-biography-of-Montgomery-Clift-by-Robert-LaGuardia.jpg?fit=280%2C458" loading="lazy" width="280" height="458" src="https://i2.wp.com/www.pangea.news/wp-content/uploads/2020/10/Monty-a-biography-of-Montgomery-Clift-by-Robert-LaGuardia.jpg?resize=280%2C458" alt="" class="wp-image-80819" srcset="https://i2.wp.com/www.pangea.news/wp-content/uploads/2020/10/Monty-a-biography-of-Montgomery-Clift-by-Robert-LaGuardia.jpg?w=280 280w, https://i2.wp.com/www.pangea.news/wp-content/uploads/2020/10/Monty-a-biography-of-Montgomery-Clift-by-Robert-LaGuardia.jpg?resize=183%2C300 183w" sizes="(max-width: 280px) 100vw, 280px" data-recalc-dims="1" /></figure>



<p>*</p>



<p><strong>Arrendiamoci: la verità su Montgomery Clift non la sa nessuno, e egli stesso parlava di sé precisando chi lui non fosse: “Io non sono un membro della <em>Beat Generation</em>, non sono un arrabbiato, non sono un ribelle. Io non voglio essere un simbolo, la testimonianza di qualcosa”. Montgomery Clift affascina per la sua intoccabile libertà, e il suo rifiuto di ogni celebrità:</strong> Monty andava a Hollywood solo per fare film – e che film! – film recitati a intervalli di anni, intervalli voluti da Monty, riempiti da impegni quali andare a vivere in un <em>kibbuz</em> israeliano. <strong>Monty era ricco ma per scelta viveva a New York in un bilocale modesto, in affitto, dove si chiudeva giorni interi a leggere romanzi russi, il <em>New Yorker</em>, libri di storia, e di economia, ma pure Aristotele.</strong> Materie su cui poteva conversare con menti del calibro di Tennessee Williams, la stessa Liz Taylor, che stupida non era (e che gli fu sempre amica fedele sfidando produttori e registi che Clift non lo volevano più ingaggiare a causa del suo alcolismo, e si narra di una Taylor capace di sputare in faccia al regista Joseph Mankiewicz, sul set de <em>Improvvisamente l’estate scorsa</em>, reo di aver detto non so cosa contro Monty) non certo la prima sciacquetta, o sciacquetto, gli ronzasse intorno.</p>



<p><strong><em>Barbara Costa</em></strong></p>



<p>*Il virgolettato è tratto da: Anne Helen Petersen, <em>Scandals of Classic Hollywood: The Long Suicide of</em> <em>Montgomery Clift</em>, in <em>Vanityfair.com</em>, 23/09/2014; in copertina: Montgomery Clift con Liz Taylor</p>
<p>L'articolo <a rel="nofollow" href="http://www.pangea.news/montgomery-clift-ritratto/">“Io non voglio essere un simbolo, la testimonianza di qualcosa”. Per i 100 anni di Montgomery Clift, l’attore inafferrabile che disintegrò se stesso</a> proviene da <a rel="nofollow" href="http://www.pangea.news">Pangea</a>.</p>