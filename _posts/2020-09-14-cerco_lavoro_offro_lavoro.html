---
title: Cerco lavoro, offro lavoro
image: FANTASTICO!.jpg
created_at: 2020-09-14 12:37:05.000000000 Z
author: Fantastico!
layout: post
category: FANTASTICO!
tags: FANTASTICO!
original_link: https://fantastico.substack.com/p/cerco-lavoro-offro-lavoro
---

<a href='https://fantastico.substack.com/p/cerco-lavoro-offro-lavoro' target='_blank'> Leggi su + item.title</a>
<p>Tutte le estati di cerco lavoro - offro lavoro; me ne trovo uno da venditore, da cameriere.&nbsp;</p><p>Me ne trovo uno come migrante e salto su sulla prima zattera che passa al porto, ad un&#8217;ora e mezza da casa, lo raggiungo in bus, senza biglietto. Chiss&#224; se capisco qualcosa sull&#8217;essere soli e fragili in un mondo del cazzo.&nbsp;</p><p>Da quel momento non mi servono pi&#249; gli elenchi della spesa; compro quello che riesco, quando riesco a trovare a buon mercato un paio di scarpe con la suola alta, poi penser&#242; ai miei altri desideri. Dio che sei dove vuoi essere per favore ricordati il mio nome di pellegrino in questa terra di santi e bastardi. Fermati per mezzo istante ad odorare la mia pelle e la mia maglietta e chiediti quale sia il motivo per cui sa di fumo alle due del pomeriggio, se io non ho mai toccato una sigaretta dopo i 12 anni.</p><p>Ho voluto provare, come tutti, ho fatto il grande davanti alle case popolari degli altri; un colpo di tosse, una catenina al collo nascosta sotto la t-shirt in presenza della ragazza che mi piaceva. Mai io.&nbsp;</p><p>So solo parlare della mia adolescenza, in prossimit&#224; di unghie smaltate, divento un eunuco. Blatero, urletto, mi libro beata farfalla. &#200; cos&#236; che attraverso la citt&#224; per andare a lavorare fino al 31 di agosto, tutte le estati, con le dita consumate, le mani sempre unte e i miei odiosi capelli corti, quest&#8217;anno un taglio da operaio.&nbsp;</p><p>Marco, Luca, Luigi, Pippo finora. Me la godo per sbaglio vicino al bar tabacchi quando passa una donna con le gambe magre e io fischio. Uno strido esagerato, da commedia plautina, per far strabuzzare gli occhi al mio pubblico. Farmi applaudire dal capo, essere uno-di-noi. Altro che studiare altri tre anni di Accademia e farmi fottere quei pochi soldi lasciati dal nonno. Si impara sulla strada e l&#8217;anno scorso ne ho anche costruito un pezzo, sotto al sole con&nbsp;Bob Dylan&nbsp;nelle orecchie. Non esiste modo migliore, fottecazzo del tramonto e delle tue abitudini.&nbsp;</p><p>Dove va lei, prof, per scrivere il suo prossimo libro? No perch&#233;, vorrei capire come sia possibile essere tutti pezzi di cane da una parte e dall&#8217;altra tavolini di vetro e fantastiche vacanze. Vorrei imparare a vendermi, mi alleno da quattro anni. Sono abbastanza grande per questo mondo del lavoro che mi vuole e non mi vuole, ma non mi vuole mai come sono io. Dove sono io non devo dire a nessuno quante ore ho sudato per poter mangiare, devo solo esistere in coda come tanti altri su questa terra verso l&#8217;amore universale ed attendere che un giorno.</p><p>Ma che un giorno cosa?</p><p>Ma che un giorno troviamo il modo di smetterla di ammazzarci tra di noi per delle scarpe o un posto di parcheggio!&nbsp;</p><p>Impossibile, ragazzo. &#200; meglio se torni all&#8217;Accademia.</p><p>L&#236; avete ancora un po&#8217; di sogni stupidi di amore e giovent&#249;. Goditela finch&#233; non devi sfamare nessuno.&nbsp;</p><p>Mi iscrivo a Ingegneria Ambientale e non ne passo uno, me la prendo lunga da settembre in poi. Aspetto qualcuno che mi dica &#8220;ti sei sbagliato, quei 1500&#8364; euro ti rendono davvero migliore del tipo con le converse tarocche. Non solo migliore, anche pi&#249; contento&#8221;.</p>