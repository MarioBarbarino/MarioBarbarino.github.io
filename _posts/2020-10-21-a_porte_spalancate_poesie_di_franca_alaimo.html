---
title: 'A porte spalancate: poesie di Franca Alaimo'
image: MOREL.jpg
created_at: 2020-10-21 12:56:20.000000000 Z
author: Morel. Voci dall’isola
layout: post
category: morel
tags: morel
original_link: https://www.vocidallisola.it/2020/10/21/a-porte-spalancate-poesie-di-franca-alaimo/
---

<a href='https://www.vocidallisola.it/2020/10/21/a-porte-spalancate-poesie-di-franca-alaimo/' target='_blank' > Leggi su Morel. Voci dall’isola</a>
<h1>A porte spalancate: poesie di Franca Alaimo</h1>
<h3 style="text-align: left;">a cura di Nino Cangemi e Ivana Margarese</h3>
<h3 style="text-align: left;">Immagini di Valeria Di Ponio</h3>
<p>&nbsp;</p>
<p style="text-align: justify;">La lunga militanza poetica e la copiosa produzione (più di venti sillogi) per certi aspetti di variegata ispirazione potrebbero disorientare. Chi è Franca Alaimo? La poetessa che con crudezza denuncia lo stupro in versi d’intonazione “femminista” e che richiamano le sue giovanili frequentazioni dell”Antigruppo” palermitano con le sue istanze antisistema, o quella che trova un momento di pacificazione nell’esplorazione botanica, attratta dalle filosofie del mondo orientale (<em>Samậdi</em>, Bastogi, 2000) e dall’Haiku (<em>Sorsi</em>, La Recerche, 2010)? Una sensitiva capace d’immedesimarsi nei tormenti esistenziali della poetessa argentina Alejandra Pizanick morta suicida nel ’72 (<em>Alejandra es aquì</em>, Editorialdeloimposibile, 2010), o una donna rapita dal demone della poesia che colora in versi la sua quotidianità e quella della gente che le gira accanto negli angoli anonimi della città (<em>Traslochi</em>, LietoColle, 2016) ? E come si conciliano la tensione religiosa presente in molte raccolte con la carica erotica espressa anche e non soltanto in quella sorta di diario lirico dell’educazione sentimentale che è <em>sacro cuore</em> (Giuliano Ladolfi, 2018), e inoltre – soffermandoci sugli aspetti formali – la ricerca linguistica di <em>Corpo Musico</em> con la versificazione aliena da sperimentalismi della maggior parte delle sue sillogi?<br />
Un’attenta lettura della poesia di Franca Alaimo, tuttavia, autorizza a tentare di ridurre a unità le sue diverse anime e a trovare – o a illuderci di trovare – le coordinate della sua ispirazione e della sua cifra stilistica.<br />
Il primo tratto che rivela Franca Alaimo è la non comune capacità comunicativa. La sua è una poesia abbastanza intellegibile, apparentemente immediata. L’Alaimo scrive per se stessa e per gli altri: per il bisogno di manifestare i suoi sentimenti donando ai lettori un universo interiore traboccante di sensibilità; e anche quando la sua anima è aggredita dal groviglio di contraddizioni e da percezioni sfumate, lei sa denudarla in versi sorprendentemente limpidi. Poetessa colta come poche, l’Alaimo non fa sfoggio della sua erudizione e anzi riesce a camuffarla. La sua ricerca lessicale e metrica, per quanto costante e sofferta (come è sofferta in ogni poeta non improvvisato), è volta alla semplicità espressiva nell’armonia di una musicalità che avvolge nell’insieme le sue composizioni senza insistenza per rime, assonanze, consonanze (comunque presenti, soprattutto all’interno dei versi) e con la predilezione per il verso libero.<br />
In Alaimo, a differenza di tanti poeti contemporanei, è assente ogni tentazione cerebrale: la sua poesia è un effluvio – temperato dal rigore del controllo estetico &#8211; di sentimenti. Non v’è posto per le elucubrazioni mentali. Sebbene lacerata da interrogativi e tensioni esistenziali, l’Alaimo li sublima nella poesia annullando nel suo lirismo puro ogni razionalismo filosofico, in ciò aderendo ai dettami dell’estetica crociana. Né ciò è contraddetto dal gusto per l’osservazione della quotidianità – più frequente nelle sue ultime raccolte – esaltata sempre, o quasi sempre, da accenti lirici.<br />
L’eros, inteso in senso lato come carica vitale e sete di conoscenza oltre che come pulsione sessuale, è un altro tratto distintivo della sua poesia; e all’eros si coniuga un anelito religioso, sincero quanto profondo, che attraversa quasi tutte le sue sillogi e che si di dispiega anche nella contemplazione rapita della natura.<br />
Chi conosce Franca Alaimo – autrice sui generis e originalissima nel panorama attuale, saldamente legata alla tradizione del ‘900 ma anche alla contemporaneità &#8211; sa due cose: che la poesia (non passa un giorno senza che legga e scriva versi) è il nutrimento del suo spirito semplice e libero; che i suoi versi sono lo specchio della sua purezza.</p>
<p>di <strong>Nino Cangemi</strong></p>
<p>&nbsp;</p>
<p><img class="size-full wp-image-3851 alignnone" src="https://www.vocidallisola.it/wp-content/uploads/2020/10/ponio-4.jpg" alt="" width="750" height="469" srcset="https://www.vocidallisola.it/wp-content/uploads/2020/10/ponio-4.jpg 750w, https://www.vocidallisola.it/wp-content/uploads/2020/10/ponio-4-300x188.jpg 300w, https://www.vocidallisola.it/wp-content/uploads/2020/10/ponio-4-700x438.jpg 700w" sizes="(max-width: 750px) 100vw, 750px" /></p>
<p>&nbsp;</p>
<p>A porte spalancate<br />
Una figlia cattiva senza radici,<br />
una madre di vento e di fumo,<br />
una moglie di carta e di luna:<br />
così dicevano, però tutti entrarono<br />
i padri, le madri, il figlio, lo sposo.<br />
Mi abitarono un poco, mi derubarono<br />
mi mordicchiarono il cuore<br />
e poi mi abbandonarono<br />
lasciando più sassi che carezze.<br />
Ma che lungo spavento<br />
è stata la storia dei miei sentimenti.<br />
Però quante emozioni,<br />
quanti ricordi e che bellissime rose<br />
sono nate da questo roveto.<br />
Adesso sono stanca, sola e piena di anni,<br />
Tuttavia sto ancora sulla soglia di casa.<br />
Aspetto.<br />
Aspetto.<br />
(da<em> Elogi</em>, 2018)</p>
<p>&nbsp;</p>
<p><img class="size-full wp-image-3852 alignnone" src="https://www.vocidallisola.it/wp-content/uploads/2020/10/ponio-2.jpg" alt="" width="720" height="960" srcset="https://www.vocidallisola.it/wp-content/uploads/2020/10/ponio-2.jpg 720w, https://www.vocidallisola.it/wp-content/uploads/2020/10/ponio-2-225x300.jpg 225w, https://www.vocidallisola.it/wp-content/uploads/2020/10/ponio-2-600x800.jpg 600w, https://www.vocidallisola.it/wp-content/uploads/2020/10/ponio-2-700x933.jpg 700w" sizes="(max-width: 720px) 100vw, 720px" /></p>
<p>&nbsp;</p>
<p>Intorno al tavolo quadrato<br />
c&#8217;è sempre da svuotare qualche baccello.<br />
Fave e piselli tintinnano<br />
nella ciotola smaltata<br />
e a poco a poco dal fondo<br />
si alza un mucchietto verde<br />
ed io penso a quella tua maglietta<br />
che sapeva dell&#8217;aroma di mentolo<br />
delle tue sigarette<br />
e alle tue carezze appassionate<br />
che mi hanno sgusciato<br />
il corpo ancora intatto.<br />
(da <em>sacro cuore</em>, 2020)</p>
<p><img class="size-full wp-image-3850 alignnone" src="https://www.vocidallisola.it/wp-content/uploads/2020/10/ponio-3.jpg" alt="" width="960" height="720" srcset="https://www.vocidallisola.it/wp-content/uploads/2020/10/ponio-3.jpg 960w, https://www.vocidallisola.it/wp-content/uploads/2020/10/ponio-3-300x225.jpg 300w, https://www.vocidallisola.it/wp-content/uploads/2020/10/ponio-3-768x576.jpg 768w, https://www.vocidallisola.it/wp-content/uploads/2020/10/ponio-3-800x600.jpg 800w, https://www.vocidallisola.it/wp-content/uploads/2020/10/ponio-3-700x525.jpg 700w" sizes="(max-width: 960px) 100vw, 960px" /></p>
<p>&nbsp;</p>
<p>Allenamenti<br />
Mi alleno a diminuirmi,<br />
a farmi poca<br />
più del poco che sono.<br />
Così, quando lei verrà,<br />
non troverà che radici svigorite.<br />
Avrò al posto del cuore,<br />
in mezzo al petto,<br />
un tatuaggio d&#8217;oro,<br />
friabile come polvere che svola<br />
da un&#8217;ala di farfalla</p>
<p>(inedito)</p>
<p><strong>Biografia</strong></p>
<p style="text-align: justify;"><img class="alignleft wp-image-3934 size-medium" src="https://www.vocidallisola.it/wp-content/uploads/2020/10/franca_33-157x300.jpg" alt="" width="157" height="300" srcset="https://www.vocidallisola.it/wp-content/uploads/2020/10/franca_33-157x300.jpg 157w, https://www.vocidallisola.it/wp-content/uploads/2020/10/franca_33-535x1024.jpg 535w, https://www.vocidallisola.it/wp-content/uploads/2020/10/franca_33-768x1470.jpg 768w, https://www.vocidallisola.it/wp-content/uploads/2020/10/franca_33-803x1536.jpg 803w, https://www.vocidallisola.it/wp-content/uploads/2020/10/franca_33-700x1339.jpg 700w, https://www.vocidallisola.it/wp-content/uploads/2020/10/franca_33.jpg 878w" sizes="(max-width: 157px) 100vw, 157px" />Franca Alaimo esordisce come poeta nel 1991 con Impossibile luna, a cui seguiranno altre diciotto sillogi, le più recenti delle quali sono: <em>Sempre di te amorosa</em> LietoColle Ed.; <em>Traslochi</em>, LietoColle Ed.; <em>Elogi</em>, Ladolfi Ed.; sacro cuore, Ladolfi Ed.; <em>Oltre il bordo</em>, Macabor Ed. Sul sito La Recherche ha pubblicato quattro e-book (tre sillogi poetiche ed un epistolario). È presente in molte antologie (Newton Compton, LietoColle, Aragno, l’Arca Felice, etc..) e riviste (tra le quali, Poesia di Crocetti, Atelier, Italian Poetry Review, Il Portolano, etc&#8230;) e storie della letteratura contemporanea, tra le quali <em>Insulari. Romanzo della letteratura siciliana</em>, curato da S. Lanuzza (Stampa Alternativa, 2009). Nel 2018 ha curato per l&#8217;editore Ladolfi, insieme a Antonio Melillo, l&#8217;antologia <em>L&#8217;eros e il corpo</em>. La sua prima antologia è uscita sul sito on-line Bomba Carta, gestito da Liliana Porro e Elio Andriuoli nel 2017. Nel 2020 l&#8217;editrice Macabor le ha dedicato una monografia antologica nella collana “Italia insulare. I poeti”. È autrice di tre romanzi: <em>L&#8217;uovo dell&#8217;incoronazione</em>, Ed. Serarcangeli,2001;<em>Vite Ordinarie,</em> Ladolfi Ed., 2019 e <em>La gondola dei folli</em>, edito nel 2020 da Spazio Cultura.</p>
<p style="text-align: justify;"><img class="alignleft wp-image-3933 size-thumbnail" src="https://www.vocidallisola.it/wp-content/uploads/2020/10/nino-cangemi-150x150.jpg" alt="" width="150" height="150" srcset="https://www.vocidallisola.it/wp-content/uploads/2020/10/nino-cangemi-150x150.jpg 150w, https://www.vocidallisola.it/wp-content/uploads/2020/10/nino-cangemi.jpg 280w" sizes="(max-width: 150px) 100vw, 150px" />Nino Cangemi è dirigente alla Regione Siciliana, collabora con le pagine culturali del Giornale di Sicilia. Ha pubblicato, oltre a manuali divulgativi per la Regione, <em>Comunicazione pubblica e burocrazia</em> con Antonio La Spina (Franco Angeli, 2009), i saggi umoristici <em>Siculospremuta</em> (D.Flaccovio, 2011) e <em>Beddamatri Palermo!</em> (Di Girolamo, 2013), i saggi biografici <em>D’amore in Sicilia</em> (D.Flaccovio, 2015) e <em>Miseria e nobiltà in Sicili</em>a (Navarra,2019), le sillogi di poesie <em>I soliloqui del passista</em> (Zona, 2009) e <em>Il bacio delle formiche</em> (LietoColle, 2014).</p>