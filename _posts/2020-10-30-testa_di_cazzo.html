---
title: Testa di cazzo
image: LA_NUOVA_CARNE.jpg
created_at: 2020-10-30 11:00:50.000000000 Z
author: La nuova carne
layout: post
category: la-nuova-carne
tags: la-nuova-carne
original_link: https://www.lanuovacarne.it/testa-di-cazzo/
---

<a href='https://www.lanuovacarne.it/testa-di-cazzo/' target='_blank' > Leggi su La nuova carne</a>
<p>È stato un insieme di fortunate coincidenze.<br />
Intanto c’è il fatto che la 124 è occupata, e di solito quella camera non la vuole nessuno. Gli habitué la schivano perché ha un sacco di problemi: non va l’aria condizionata né l’acqua calda, la finestra non si apre e quando lo fa rimane incastrata, la tv prende male e, ciliegina sulla torta, ogni tanto il wc scarica al contrario. Anche i gruppi guidati di cinesi che costituiscono metà della clientela dell’albergo la evitano come la peste. Letto nella loro lingua il numero 124 suona come “tuo figlio morirà,  e quelli alla sfortuna ci credono sul serio. Una popolazione di un miliardo, quattrocentotrentatre milioni, settecentoottantatremila e seicentoottantasei persone e neanche uno disposto a passare la notte nella stanza.<br />
Alla sfiga crede anche l’attuale tuttofare dell’hotel, due ex mogli e quattro figli da mantenere (di cui un paio entrati da poco del dispendioso mondo delle droghe sintetiche) e, da un paio di mesi, un brutto mal di schiena che non gli da tregua. Cioè, capiamoci, mica è uno che passa le giornate a piangersi addosso, anzi di solito è il ritratto dell’ottimismo. Ma la sfortuna è l’unica spiegazione che trova per quello che gli è appena capitato.<br />
Dovete sapere che quest’anno l’albergo ha l’onore di ospitare i provini per la selezione dei partecipanti ad un noto programma televisivo che, mettiamola così, di sicuro non verrà ricordato come l’acme della produzione culturale del paese ma, nonostante questo, detiene una bella fetta dello share pomeridiano. Così da qualche giorno a questa parte i corridoi sono pieni di aitanti giovanotti in attesa di essere convocati nella suite all’ultimo piano. Anche il nostro ha deciso di affrontare le selezioni. È vero, anagraficamente potrebbe essere il padre degli altri candidati (e forse di qualcuno pure lo è) però nonostante l’età ha un fisico da fare invidia a più di qualcuno di quei ragazzotti. Così è entrato nella suite pieno di speranza e con un sorriso smagliante e, tempo un paio di minuti, ne è uscito col morale a terra e una crisi di mezz’età fuori tempo massimo.<br />
Possibile che l’arpia che fa le selezioni l’abbia scartato così in fretta? A un certo punto si è anche rassegnato a corrompere quel quintale e mezzo della responsabile del casting per via carnale, ma lei gli ha letteralmente riso in faccia. Sarà lesbica? Oppure è lui che sta iniziando a perdere lo smalto? Sono queste le  domande che si fa davanti allo specchio della lavanderia dell’albergo, poco prima di entrare in servizio.<br />
Dall’ultima volta che si è guardato con attenzione ha più rughe e meno capelli, e ha perso anche qualcosa  in termini di abbronzatura e di muscoli. D’altronde chi ha il tempo per mare o palestra con un lavoro come il suo? C’è poco da fare, passare il provino sarebbe stata la svolta, il pubblico lo avrebbe adorato, ne è sicuro. se solo avessero mandato una selezionatrice a cui piacciono gli uomini&#8230; Insomma, oggi il nostro è più pensieroso del solito,  e questa è la seconda coincidenza.<br />
Ma torniamo alla prima. La 124 è occupata, ricordate? C’è dentro l’autista polacco della comitiva di cinesi che è arrivata poco fa. Un omone grande, grosso e sudato che, dopo essere riuscito in qualche modo a far partire l’aria condizionata, ha notato un problema. A intervalli regolari di quattro secondi, da un angolo della griglia sul controsoffitto da cui esce l’aria fresca scende anche un grosso gocciolone d’acqua che finisce sulla moquette grigia del pavimento.<br />
-E sì che le previsioni davano bello per oggi, non ne azzeccano mai una eh?- dice il nostro amico tuttofare entrando nella stanza e disponendo una piccola scala sotto la griglia.<br />
L’autista annuisce senza aver capito una sola parola.<br />
È questo il genere di scambi culturali che piacciono al nostro, subito dopo quelli che si concede nel letto cigolante della camera numero 16 con quella turista americana paraplegica che torna ogni estate.<br />
Arrivato abbastanza in alto sugli scalini da potersi specchiare nella pelata lucida di sudore del polacco il nostro rimuove la griglia metallica ed è questo il momento in cui mi incontra, il momento che cambierà per sempre il corso della sua vita e dell’intera razza umana.<br />
Per comprendere la dinamica dell’attimo che trasforma un manovale con i capelli grigi nel responsabile della fine del mondo per come lo conosciamo è necessario però fare qualche passo indietro nel tempo.<br />
Dovete sapere infatti che fino all’anno scorso il tuttofare dell’albergo era un vecchietto che, caso più unico che raro fra i suoi coetanei, era proprio negato per i lavori manuali. Se nell’albergo qualcosa saltava, si staccava o andava a pezzi, lui si limitava a nasconderla, metterci un po’ di nastro adesivo o al limite darci una spruzzata di colla a caldo. Così, nel corso della sua onorata carriera, il signore in questione è riuscito a trasformare l’albergo in una trappola di mensole in attesa di cadere sulla testa di qualche cliente e di cavi scoperti nascosti dietro i battiscopa pronti a trasformare un discreto numero di camere in altrettanti forni crematori.<br />
Fortunatamente nessuna di queste evenienze si è (ancora) realizzata e l’unica conseguenza delle azioni del vispo vecchietto (che incontrò la morte sul sedile della sua Fiat Ritmo a causa di un attacco di cuore che mise in fuga la prostituta con cui stava dividendo l’angusto abitacolo) sono le continue sorprese che il nostro amico si trova davanti. Ed è proprio una di queste sorprese che gli cade in faccia.<br />
Poco prima della sua dipartita infatti il vecchio tuttofare, scoprendo un guasto al sistema di raffreddamento dell’aria della 124 che procurava un’incessante gocciolio, inserì nel controsoffitto una vaschetta di plastica, una di quelle per i gelati. La vaschetta nel corso del tempo si è riempita fino all’orlo d’acqua, ma non solo, gli ombrosi controsoffitti dell’albergo infatti sono insospettabilmente trafficati.<br />
Nella vaschetta è passato un topo malaticcio che vi ha immerso il muso lasciando una nutrita quantità di batteri e protozoi, ci è annegata una bestiolina con molte zampe e non ancora un nome che farebbe la felicità di molti entomologi, si sono sedimentate le decine di migliaia di spore sprigionate dalle muffe che tappezzano il controsoffitto e potremmo andare avanti ancora un bel po’ a parlare di tutti gli altri appartenenti al miracolo biologico che è l’ecosistema della 124  passati di qua ad abbeverarsi, sguazzare o riprodursi. Tutto ciò ha contribuito a trasformare l’acqua sempre più densa e torbida della vaschetta in un brodo primordiale su scala ridotta. È qui che mi sono generato.<br />
Certo, al momento della mia creazione (due secondi e mezzo fa) non ho coscienza di me, né mi rendo conto della precarietà della mia esistenza. È solo questione di attimi perché un’ameba o un protista affamato mi divorino stroncando il mio processo evolutivo sul nascere. Prima che questo possa accadere però il nostro amico, che in questo momento ha la testa da un’altra parte, toglie la grata con un po’ di energia in più del dovuto urtando la vaschetta e rovesciandosene addosso il contenuto.<br />
Ed ecco l’ultima coincidenza: un attimo prima di colpire la vaschetta il nostro apre la bocca per dire qualcos’altro che l’accaldato polacco non capirebbe, così, invece di limitarsi a fargli una doccia indesiderata, il microcosmo cresciuto nelle tenebre del controsoffitto della 124 gli finisce tutto in bocca.</p>
<p>Qualche minuto dopo siamo fuori, sul pianerottolo della scala antincendio dell’ultimo piano. Il nostro sta fumando nervoso una sigaretta. Si stava asciugando col phon del bagno della 124 quando ho iniziato a parlargli.<br />
Ci ha messo un po’ a capire che non era il polacco il suo interlocutore.<br />
Chissà perché l’ha presa così male.<br />
Non avete la minima idea di quanti protozoi, parassiti, parameci e altre cose con la “p”  se la spassano nel vostro organismo. L’unica differenza è che io posso parlare.<br />
Beh, ce ne sono anche delle altre ma ci arriviamo.<br />
-Ci arriviamo dove?- chiede lui.<br />
Può sentire ogni mio pensiero, proprio come io sento i suoi. Ormai siamo una cosa sola.<br />
-Una cosa sola? Io non sono una cosa sola con un verme-<br />
E io non sono un verme.<br />
-Guarda che i vermi ce li ho già avuti e la sensazione è più o meno uguale… anche se quelli almeno non parlavano.-<br />
Ok, forse siamo partiti con il piede sbagliato, ricominciamo: ti propongo un affare.<br />
-Un… affare?-<br />
Sì.<br />
(Il mio piano è far leva sulle sue motivazioni da sempliciotto per perseguire le mie necessità evolutive.)<br />
-Come cazzo mi hai chiamato?-<br />
Merda.<br />
-Adesso tu mi dici per filo e per segno chi cazzo sei e cosa vuoi da me se non vuoi che vado da un segaossi e ti faccio cavare via.-<br />
Mi risulta difficile spiegargli che grazie alla mia raffinata biologia, nonostante sia mio ospite da meno di un’ora, ho instaurato con il suo organismo una relazione simbiotica talmente profonda da rendere inutile l’intervento di qualsiasi medico.<br />
-Fa meno il gagliardo. Se voglio farti togliere ti faccio togliere, anche se devono cavarmi via metà cervello- ribatte lui.<br />
E non ho il minimo dubbio che lo farebbe, è proprio per questo che non ho scelto il cervello come il punto da cui estendere i miei gangli a tutto il suo corpo.<br />
-E dove ti sei infilato?-<br />
Pensa a un posto altrettanto irrorato, ma più in basso.<br />
Il nostro aggrotta la fronte senza capire, poi però le rughe si stendono in un’espressione di comprensione mentre il suo sguardo scende fino all’inguine.<br />
-No- dice avvicinando una mano tremante all’adorato membro.<br />
-Brutta testa di cazzo!- esclama correndo verso il bagno più vicino.<br />
Devo dire che quantomeno l’insulto è azzeccato.<br />
Entrato nel bagno si abbassa pantaloni e mutande per assicurarsi che là sotto sia tutto a posto.<br />
La base non sembra gonfia? E quella vena? Era proprio là? È più grosso? O meno?<br />
Tranquillo, non c’è nessun cambiamento, dal punto di vista estetico.<br />
-Stai zitto, stai zitto, devo pensare- dice guardandosi allo specchio.<br />
Fa pure con comodo.<br />
-Allora adesso andiamo dritti in ospedale… ma se per strada troviamo una chiesa ci fermiamo anche là per sicurezza.-<br />
Se solo ascoltassi la mia proposta…<br />
Ma niente, lui esce dal bagno, scusate, volevo dire <em>usciamo</em> dal bagno (devo ancora abituarmi ad avere un coinquilino), diretto non so bene dove (e se non lo so vuol dire che neanche lui lo sa), quando veniamo fermati da un’apparizione. Niente di ultraterreno, tutt’altro, è la nuova signora delle pulizie, sudamericana, un po’ grassa sui fianchi, seno cadente.<br />
Il suo tipo insomma.<br />
Certo, ha qualche dettaglio che non gli piace, come quel buco ha al posto degli gli incisivi, ma niente su cui non si possa sorvolare, tanto più che ora sta immaginando di possederla da dietro.<br />
La donna delle pulizie si china per raccogliere della lordura a noi invisibile, mettendo in mostra qualche centimetro di natiche che i leggings troppo stretti non riescono a trattenere.<br />
-Sa che guardiamo, la maialona- dice lui, mordendosi un labbro.<br />
Mi fa piacere sentirlo parlare al plurale, si è abituato piuttosto in fretta alla nostra convivenza.<br />
Posso aiutarti con lei.<br />
-Credi che non sono capace? Guarda che non ne ho risparmiata una di quelle che puliscono qui.-<br />
Avendo accesso a tutti i suoi ricordi lo so: Grasse, basse, tozze, zoppe oppure con la faccia sfigurata da qualche pratica tribale del paese d’origine. Non si può dire che mi sia toccato un ospite particolarmente schizzinoso.<br />
Allora perché hai paura?<br />
Glielo chiedo anche se conosco la risposta: È per l’altra sera.<br />
È finito di nuovo a letto con quella motociclista tedesca piatta come una tavola e con i denti grigi che passa per l’albergo una volta al mese. Però questo giro ha fatto cilecca. Un caso isolato, certo.<br />
Per ora.<br />
Una parte di lui ha capito che quell’episodio è stato solo il primo. Con il passare del tempo incidenti del genere saranno sempre più frequenti. Aggiungiamoci poi che, come ha dimostrato quell’arpia di poco fa, il suo ascendente sul genere femminile sta seguendo una parabola discendente e capirete che le prospettive sul futuro della vita sessuale del nostro non sono proprio rosee. E oltre a queste fugaci affermazioni di virilità cosa gli rimane?<br />
-Due figli tossici e un sacco di debiti- mugugna lui.<br />
Io però posso aiutarti.<br />
-E come?-<br />
Allora, da dove cominciare?<br />
Posso indurre nel tuo corpo la produzione di feromoni che faranno strisciare ogni femmina della tua specie ai tuoi piedi.<br />
Posso controllare l’irrorazione del tuo apparato riproduttore azzerando la possibilità di disfunzioni.<br />
Posso annullare l’effetto di qualsiasi fungo, batterio o virus sessualmente trasmissibile.<br />
Posso ritardare o evitare il coito senza che ciò vada a scapito del piacere dell’atto.<br />
Posso attingere acqua e nutrimento dall’aria circostante permettendoti di copulare per giorni, settimane, mesi, senza interruzioni di sorta.<br />
Posso rendere la tua vita un orgasmo senza fine.<br />
-E tu pensi che io ti credo, testa di cazzo?-<br />
Posso dimostrartelo.<br />
-E come.-<br />
Lo sto già facendo, non senti qualcosa?<br />
-No, non sento un… aspetta, il mio mal di schiena… è passato.-<br />
Te l’ho detto, ho raggiunto un discreto livello di controllo sulle tue funzioni fisiologiche. Sesso a parte posso migliorare sensibilmente la qualità della tua vita.<br />
-E tu cosa ci guadagni?-<br />
Un problema della nostra simbiosi è che io non posso mentire a lui come lui non può mentire a me, così mi tocca dirgli la verità.<br />
Tu vuoi un’infinità di rapporti sessuali senza conseguenze, io posso darteli.<br />
Io voglio l’esatto contrario, non sono interessato al piacere, voglio solo riprodurmi, raggiungere altri ospiti.<br />
Posso garantirti un’eterna esistenza di amplessi, tutto quello che devi fare è andare a letto con tutte le donne che incontri, e tenendo conto della durata media delle tue performance, prima che la tua struttura fisica inizi ad accusare segni di cedimento possiamo arrivare al miliardo e mezzo di rapporti. La popolazione della Cina. Crescerò dentro ad ognuno dei tuoi partner e al partner di ognuno dei tuoi partner. Se ci impegniamo, nel giro di qualche anno l’umanità non sarà altro che un oceano di carne fornicante.<br />
-E se mi rifiuto?-<br />
Mi complicheresti gli affari non poco. Potrei provare lo stesso a raggiungere altri ospiti ma senza il tuo aiuto sarebbe molto più difficile, poi se ti trasferissi in qualche luogo isolato per impedirmi di entrare in contatto con altri esseri umani, beh, in quel caso tanti saluti ai miei progetti evolutivi.<br />
-Su quello puoi stare tranquillo, fare l’eremita non è roba per me… spiegami meglio quella cosa dei fanfaroni-<br />
Fanfaroni? Ah, i <em>feromoni</em>.<br />
In pratica posso far sì che tutte le donne che incontri siano disposte a fare qualsiasi cosa pur di venire a letto con te.<br />
-Proprio <em>tutte</em>&#8211;<em>tutte</em>?- chiede lui guardando in fondo al corridoio, in direzione della porta dietro a cui una certa responsabile del casting sta svolgendo le selezioni per un noto programma televisivo.<br />
Sì, “tutte-tutte”.<br />
-Sai che ti dico? Facciamo una prova, testa di cazzo.-</p>
<p>&nbsp;</p>
<p><a href="https://www.lanuovacarne.it/wp-content/uploads/2020/10/Testa-d-cazzo-2020.jpeg">I<img data-attachment-id="2891" data-permalink="https://www.lanuovacarne.it/testa-di-cazzo/testa-d-cazzo-2020/" data-orig-file="https://i0.wp.com/www.lanuovacarne.it/wp-content/uploads/2020/10/Testa-d-cazzo-2020.jpeg?fit=2392%2C2506&amp;ssl=1" data-orig-size="2392,2506" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;HP Deskjet 3050 J610 series&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;1&quot;}" data-image-title="Testa d cazzo 2020" data-image-description="" data-medium-file="https://i0.wp.com/www.lanuovacarne.it/wp-content/uploads/2020/10/Testa-d-cazzo-2020.jpeg?fit=286%2C300&amp;ssl=1" data-large-file="https://i0.wp.com/www.lanuovacarne.it/wp-content/uploads/2020/10/Testa-d-cazzo-2020.jpeg?fit=525%2C550&amp;ssl=1" loading="lazy" class="size-large wp-image-2891 aligncenter" src="https://i0.wp.com/www.lanuovacarne.it/wp-content/uploads/2020/10/Testa-d-cazzo-2020.jpeg?resize=525%2C550&#038;ssl=1" alt="" width="525" height="550" srcset="https://i0.wp.com/www.lanuovacarne.it/wp-content/uploads/2020/10/Testa-d-cazzo-2020.jpeg?resize=977%2C1024&amp;ssl=1 977w, https://i0.wp.com/www.lanuovacarne.it/wp-content/uploads/2020/10/Testa-d-cazzo-2020.jpeg?resize=286%2C300&amp;ssl=1 286w, https://i0.wp.com/www.lanuovacarne.it/wp-content/uploads/2020/10/Testa-d-cazzo-2020.jpeg?resize=768%2C805&amp;ssl=1 768w, https://i0.wp.com/www.lanuovacarne.it/wp-content/uploads/2020/10/Testa-d-cazzo-2020.jpeg?resize=1466%2C1536&amp;ssl=1 1466w, https://i0.wp.com/www.lanuovacarne.it/wp-content/uploads/2020/10/Testa-d-cazzo-2020.jpeg?resize=1955%2C2048&amp;ssl=1 1955w, https://i0.wp.com/www.lanuovacarne.it/wp-content/uploads/2020/10/Testa-d-cazzo-2020.jpeg?resize=350%2C367&amp;ssl=1 350w, https://i0.wp.com/www.lanuovacarne.it/wp-content/uploads/2020/10/Testa-d-cazzo-2020.jpeg?w=1050&amp;ssl=1 1050w, https://i0.wp.com/www.lanuovacarne.it/wp-content/uploads/2020/10/Testa-d-cazzo-2020.jpeg?w=1575&amp;ssl=1 1575w" sizes="(max-width: 525px) 100vw, 525px" data-recalc-dims="1" /></a></p>
<p style="text-align: center;">Illustrazione di Piercarlo Carella. Potete estasiarvi per i suoi lavori su <a href="https://www.facebook.com/PiercarloCarella1971/" target="_blank" rel="noopener noreferrer">Piercarlo Carella artworks </a> o sul suo profilo Instagram:<a href="https://www.instagram.com/piercarlocarellaweapons/?utm_source=ig_profile_share&amp;igshid=1ifriak0t71yt&amp;fbclid=IwAR11NzgT_U9zwqcfU8GyzNCOVV8vlTnxQVpnOo6-dfI-iKhDSIB-SEqnaAQ" target="_blank" rel="noopener noreferrer"> piercarocarellaweapons</a></p><p>The post <a href="https://www.lanuovacarne.it/testa-di-cazzo/" target="_blank">Testa di cazzo</a> first appeared on <a href="https://www.lanuovacarne.it/" target="_blank">la nuova carne</a>.</p>