---
title: 'Diari del Domani: dove andremo a finire'
image: SPORE.png
created_at: 2020-07-27 07:00:00.000000000 Z
author: Spore
layout: post
category: SPORE
tags: SPORE
original_link: https://sporerivista.wordpress.com/2020/07/27/diari-del-domani-dove-andremo-a-finire/
---

<a href='https://sporerivista.wordpress.com/2020/07/27/diari-del-domani-dove-andremo-a-finire/' target='_blank'> Leggi su + item.title</a>
<p class="has-text-color" style="color:#2aa67d;">di Erica Casalini.</p>



<hr class="wp-block-separator is-style-wide" />



<span id="more-790"></span>



<p>I ghiacciai si sciolgono, le terre si inaridiscono. Il cambiamento climatico renderà inabitabile una fetta sempre più estesa del globo terrestre; questo non fermerà l’aumento demografico, che porterà il graduale rovesciamento delle relazioni di potere tra le nazioni. Il mondo sta cambiando velocemente sotto i nostri occhi, la Terra non ci sembra abbastanza. E in un certo senso è vero. Senza scadere nelle fallacie ideologiche <a rel="noreferrer noopener" href="https://it.wikipedia.org/wiki/Ecofascismo" target="_blank">dell’ecofascismo</a>, stiamo assistendo all’inizio di un progressivo sovraffollamento. Da qualunque prospettiva la si voglia guardare, la situazione non è certo rosea.</p>



<p>D’altro canto non è detto che resteremo catastroficamente immobili a pestare gli uni i piedi degli altri nell’attesa che l’acqua ci salga dalle caviglie alle ginocchia. L’essere umano è una creatura estremamente adattabile, e gli stravolgimenti a cui stiamo sicuramente andando incontro saranno perlopiù graduali. Forse – e dico forse con tanto ottimismo – scopriremo di poter ripensare il nostro concetto di abitabilità qui sulla Terra, e ne riparleremo più avanti. Per adesso concentriamoci sull’entusiasmante consapevolezza che se la civiltà non collassa prima, forse riusciremo perfino a rendere abitabili corpi celesti le cui distanze astronomiche ci sembrano inarrivabili. Le agenzie spaziali servono anche a questo.</p>



<p>Terraformazione</p>



<p>Lo spazio è un luogo a dir poco inospitale, perfino brutale. Tra tutti i pianeti che siamo riusciti a riconoscere e studiare, la Terra è l’unico in grado di ospitare la vita così come la conosciamo. In ambito astronomico, la terraformazione consiste nell’adattare artificialmente un corpo celeste alle condizioni di vita dell’uomo, intervenendo principalmente sulla sua atmosfera per fare in modo che possa sorreggere un ecosistema complesso come quello necessario alla nostra specie. Va da sé che le tecnologie attualmente a nostra disposizione non sono neanche lontanamente bastevoli per permetterci di terraformare alcunché al di fuori della nostra atmosfera; ma come scrivevo all’inizio, la dissoluzione del nostro pianeta è un fenomeno graduale, e mettendoci d’impegno <em>forse</em> potremmo anche farcela per tempo.</p>



<p>Marte e la Luna sono considerati da decenni le mete più papabili come prima colonia di sbarco, e ce lo racconta bene la letteratura fantascientifica e proto-fantascientifica. Le condizioni geografiche del pianeta rosso lo rendono più appetibile rispetto al nostro satellite, e al momento non sappiamo ancora se possa ospitare o meno forme di vita semplici – ipoteticamente potrebbero trovarsi organismi monocellulari nei depositi di lava sotterranei. Su Marte la bassissima gravità – circa l’1% di quella terrestre – ha contribuito alla dispersione dell’atmosfera, composta principalmente di anidride carbonica e da uno 0,13% di ossigeno. La presenza di ghiaccio contribuisce a renderlo una destinazione più plausibile rispetto a pianeti gassosi – Urano, Giove, Saturno e Nettuno – o Venere, con la sua pressione atmosferica di 90 atmosfere e la sua temperatura media di 452° .</p>



<p>Per quanto riguarda il resto del nostro sistema solare, a interessarci non sono tanto gli altri pianeti, quanto alcuni dei loro satelliti. Giove ne ha almeno 79, certi – Io, Europa, Ganimede e Callisto – abbastanza grandi che se orbitassero attorno al Sole potrebbero essere classificati a loro volta come pianeti nani. Immagini catturate da Voyager 1 e Galileo – la sonda, non il padre della scienza moderna, che comunque ha il merito di aver scoperto i quattro satelliti conosciuti come <em>galileiani</em> il 7 gennaio del 1610 – suggeriscono la presenza su Europa di un oceano liquido sotto la superficie ghiacciata. Nel 2022 è previsto il lancio di Jupiter Icy Moons Explorer, una missione ESA per studiare le lune ghiacciate di Giove.</p>



<p>Nel 1997 una collaborazione tra NASA, ESA e ASI lanciava le sonde Cassini e Huygens allo studio di Titano, il più grande satellite di Saturno. L’atmosfera è composta al 95% di azoto e in misura minoritaria di metano ed etano, e la temperatura superficiale misura 179,15°. Per trovare la vita – o per impiantarla – la sfida tecnologica consisterebbe nell’innescare tramite fissione nucleare un innalzamento delle temperature con conseguente rilascio di gas serra, cosa che rilascerebbe nell’atmosfera le molecole di idrogeno e ossigeno intrappolate nei ghiacciai.</p>



<p>È facilmente intuibile che una componente essenziale di un astro abitabile sia un’atmosfera respirabile, e che quindi sia necessario modificarla perché contenga ossigeno; è meno intuitivo ma ugualmente necessario che l’atmosfera sia anche in grado di riparare l’eventuale ecosistema impiantato artificialmente dalle radiazioni solari – che è uno dei motivi per cui i danni alla nostra atmosfera sono così gravi. Se ci appare impossibile – e lo sarà ancora per un po’ – riplasmare l’atmosfera di un pianeta perché somigli a quella della Terra, o che quantomeno ne faccia le funzioni, la possibilità di costruire un gigantesco scudo che si piazzi tra il pianeta e la sua stella appare pura fantascienza. Lo scrittore di fantascienza Olaf Stapleton ha teorizzato nel lontano 1937 l’uso di enormi strutture impiantate attorno ai corpi celesti nel romanzo <em>Star Maker</em>. Lo spunto è stato rielaborato negli anni sessanta dal fisico e matematico Freeman Dyson, secondo cui l’ingegneria spaziale avrebbe dovuto studiare un modo di sfruttare e controllare l’emissione dei raggi stellari attraverso strutture materiali e protettive che vengono chiamate tuttora Sfere di Dyson, e di cui già si studiano i possibili materiali e architettura.</p>



<p>Oltre il nostro sistema solare</p>



<p>Proxima Centauri è la stella più vicina al Sole, una nana rossa parte del sistema stellare triplo che chiamiamo Alfa Centauri. Attorno a Proxima, la cui massa misura circa un nono rispetto alla massa del nostro Sole, vortica un esopianeta roccioso – vengono definiti ‘esopianeti’ i pianeti esterni al nostro sistema solare – che abbiamo chiamato Proxima b, e che è tuttora l’esopianeta più vicino alla Terra più conosciuto, nonché l’ottavo in termini di similarità alla Terra. Di Proxima b non sappiamo abbastanza da poterlo classificare con certezza come meta di una futura esplorazione a scopo abitativo, anche se le temperature medie – circa -37° – appaiono ottimali rispetto ad altri pianeti, e sospettiamo che possa ospitare acqua in stato liquido. Non sappiamo però se il campo magnetico sia abbastanza forte da proteggere l’atmosfera dai continui brillamenti di Proxima Centauri, né conosciamo l’esatta composizione dell’aria.</p>



<p>Il sistema di Alfa Centauri non è l’unico a cui guardiamo per valutare l’abitabilità di esopianeti papabili. A venti anni-luce troviamo il sistema planetario Gliese 581, di cui conosciamo per ora quattro pianeti, alcuni dei quali sembrerebbero abbastanza simili alla nostra Terra. Lo sprettrografo ESPRESSO, in Cile, è stato montato dall’European Southern Observatory nel 2016 allo scopo di osservare Proxima b e cercare altri esopianeti. Nino Santos, astrofisico all’Università di Astrofisica e Scienze Spaziali del Portogallo, che prende parte al progetto come cacciatore di pianeti, sostiene che <a rel="noreferrer noopener" href="https://www.forbes.com/sites/brucedorminey/2019/12/13/nonsense-to-think-humans-will-ever-move-to-nearby-exoearth-says-leading-planet-hunter/#5a7192a70b65" target="_blank">“È assurdo pensare che gli umani non si sposteranno su esopianeti vicini”</a>. Non sono le parole di un pazzo, ma certo sono quelle di un visionario, e i visionari tendono, nel bene e nel male, a traghettarci nel mezzo delle loro visioni. Ancora non siamo riusciti a mettere piede su Marte, che già ci proiettiamo in viaggio verso i satelliti di Giove e Nettuno, e arriviamo a immaginarci a manipolare l’atmosfera di altri sistemi solari. Il cacciatore di pianeti sa che non è impossibile perché conosce la sfida che lancia al futuro, è la stessa da quando negli anni ‘50 ci siamo messi in testa di portare l’uomo sulla Luna ben prima che gli ingegneri spaziali riuscissero a farsi un’idea del come.<br>Non è questione di “se”, ma di “quando”.</p>



<p>Stanotte alzando gli occhi al cielo potremmo incontrare con lo sguardo quella che diventerà la nuova casa dell’umanità.<br>È un pensiero bellissimo, e consolante.</p>



<p></p>



<p class="has-small-font-size">Questo articolo deve tutto al canale di divulgazione scientifica Link4Universe e a <a href="https://sporerivista.wordpress.com/2020/03/30/diari-del-domani-la-malinconia-del-mammut-estratto/">Massimo Sandal</a> che da “amico scienziato accreditato” mi ha svelato l’esistenza dello splendido portale<a rel="noreferrer noopener" href="https://www.centauri-dreams.org/" target="_blank"> Centauri Dreams</a>.</p>



<hr class="wp-block-separator is-style-wide" />



<p class="has-text-color" style="color:#2aa67d;">Erica Casalini, classe 1988, laureata in scienze della comunicazione, gestisce il lit-blog La Leggivendola e collabora con Penne Matte, L’Indiscreto, il Tascabile e Wired.  <br><br>Immagine: Djuno Tomsni</p>



<hr class="wp-block-separator is-style-wide" />



<p class="has-text-align-center"><a rel="noreferrer noopener" href="https://sporerivista.wordpress.com/diari-del-domani/" target="_blank">DIARI DEL DOMANI</a></p>