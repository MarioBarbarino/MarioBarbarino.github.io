---
title: Attraverso il tuo respiro ho conosciuto la morte
image: IL_FUCO.jpg
created_at: 2020-10-27 18:00:00.000000000 Z
author: Il Fuco
layout: post
category: il-fuco
tags: il-fuco
original_link: https://ilfucorivista.wordpress.com/2020/10/27/attraverso-il-tuo-respiro-ho-conosciuto-la-morte/
---

<a href='https://ilfucorivista.wordpress.com/2020/10/27/attraverso-il-tuo-respiro-ho-conosciuto-la-morte/' target='_blank' > Leggi su Il Fuco</a>
<p class="has-text-align-center"><em>Poesia di Francesco Torlontano pubblicata nel settimo numero.</em></p>



<hr class="wp-block-separator" />



<p>Attraverso il tuo respiro ho conosciuto la morte,<br>cieco e sconosciuto è adesso il tuo volto.</p>



<p>Apro una pagina vuota per cercarti,<br>seguo il passo dei giorni come una figura immobile.</p>



<p>Mi perdo nella baraonda di un tugurio disperato,<br>volto le spalle al cielo che imbrunisce e gli anni migliori.</p>



<p>Niente da dire, niente da pensare, solo un gesto<br>già crepato in una strada di tornanti e vedute oscure.</p>



<p>Ho smarrito l’essenza delle cose, i colori non sono più colori,<br>le case non sono più case, l’acqua ha sdoppiato le immagini.</p>



<p>Là dove l’inganno attira e un gioco di ombre confonde i contorni<br>ti sento ridere e parlare, scorgo le tue abitudini.</p>



<p>Da questo letargo insonne, da questo flusso di contrasti<br>uscirei con nuovo vigore, ma non sono che un’esile persona.</p>



<p>Se il mio tempo è quello dell’attesa e delle scelte mancate<br>ti aspetterò come ho sempre fatto, con il silenzio in fondo al cuore.</p>