---
title: 'L’arrivo dei fantasmi: il primo volume della saga fantasy umoristica di Gioia
  Colli'
image: DOWNTOBAKER.jpg
created_at: 2020-10-23 09:15:45.000000000 Z
author: Downtobaker
layout: post
category: downtobaker
tags: downtobaker
original_link: https://downtobaker.com/2020/10/23/larrivo-dei-fantasmi-il-primo-volume-della-saga-fantasy-umoristica-di-gioia-colli/
---

<a href='https://downtobaker.com/2020/10/23/larrivo-dei-fantasmi-il-primo-volume-della-saga-fantasy-umoristica-di-gioia-colli/' target='_blank' > Leggi su Downtobaker</a>
<p><em>di Frank Lavorino</em></p>



<p class="has-drop-cap"><em>L’arrivo dei fantasmi</em> è il primo volume della frizzante saga di Gioia Colli <em>L’invasione del paese già a soqquadro</em>. Un fantasy che fa di un dissacrante umorismo il suo punto di forza; una storia che, pur con leggerezza, riesce anche a far riflettere su tematiche importanti legate alla nostra contemporaneità. La giovane autrice ci presenta la protagonista Camena Fiordibelli, una ragazza dalla grande immaginazione che si trova a vivere un’esperienza a metà tra il terrorizzante e l’eccitante. Ella infatti fa la conoscenza di quattro ectoplasmi: Celsio, Rodolfo, Otto e Serena (chiamati i “CROS”), ma l’aspetto più straniante non è tanto da ricercare nel fatto che essi sono dei fantasmi, ma in quello che riguarda la loro appartenenza al mondo finzionale dei cartoni animati. I quattro personaggi fanno parte dello show preferito di Camena: <em>Giro, Volta e Coraggio</em>. Questo incontro fa emergere con maggiore forza il lato bizzarro del carattere della protagonista: ella infatti non ha inspiegabilmente paura dei fantasmi, perché troppo emozionata dall’idea di averli davanti a sé in carne e ossa, anzi, in spirito e fosforescenza. </p>



<p>Ma il mondo, e in particolare l’Italia, non deve avere a che fare solo con i simpatici e stravaganti ectoplasmi, ma con il tiranno (non troppo crudele) Lord Travius, intenzionato a governare la Terra e a rendere tutti schiavi. Un proposito decisamente fuori portata per un cattivone che suscita sentimenti contrastanti, e spesso di ilarità. L’autrice riesce infatti a caratterizzare il suo antagonista donandogli uno spessore e una complessità notevoli: lungi dal narrare una storia dominata da una visione manichea della vita, Gioia Colli esplora, seppur attraverso il nonsense, le tante sfumature del comportamento umano. E ne risulta un romanzo divertente e intelligente, che tocca le vette del surreale ma che si impegna anche a parlare della società di oggi, dominata da politicanti corrotti e da scarsa moralità. Camena si ritrova ad essere l’unica in grado di comunicare con l’orda di fantasmi che sta invadendo la sua città, Milano, e attraverso il rapporto che instaura con Lord Travius, cerca di trovare un modo per rimandarlo da dove è venuto, il pianeta Sferon. <em>L’arrivo dei fantasmi </em>è un esordio di saga decisamente interessante, che sa intrattenere, divertire e far riflettere sul disordine morale e sociale che regna nel nostro Paese. </p>



<p>Un caos che sembrerebbe assurdo anche agli occhi di un perfido tiranno di un mondo di finzione, a proposito del quale la stessa Camena lucidamente afferma: “È un cartone animato, non potrà mai essere malvagio come e quanto un essere umano”.</p>



<figure class="wp-block-embed aligncenter is-type-rich is-provider-amazon-kindle wp-block-embed-amazon-kindle"><div class="wp-block-embed__wrapper">
<div class="embed-amazon"><iframe title="L&#039;invasione del paese già a soqquadro: L&#039;arrivo dei fantasmi - volume 1" type="text/html" width="780" height="550" frameborder="0" allowfullscreen style="max-width:100%" src="https://leggi.amazon.it/kp/card?preview=inline&#038;linkCode=ll1&#038;ref_=k4w_oembed_6MhRU4yvVrZ0AA&#038;asin=8835863856&#038;tag=170e00-21"></iframe></div>
</div></figure>