---
title: 'La maternità spiegata ai qualunquisti: “Fino all’alba” di Carole Fives'
image: IL_RIFUGIO_DELL_IRCOCERVO.jpg
created_at: 2020-07-01 06:00:12.000000000 Z
author: Il Rifugio dell’Ircocervo
layout: post
category: il-rifugio-dell-ircocervo
tags: il-rifugio-dell-ircocervo
original_link: https://ilrifugiodellircocervo.com/2020/07/01/la-maternita-spiegata-ai-qualunquisti-fino-allalba-di-carole-fives/
---

<a href='https://ilrifugiodellircocervo.com/2020/07/01/la-maternita-spiegata-ai-qualunquisti-fino-allalba-di-carole-fives/' target='_blank' > Leggi su Il Rifugio dell’Ircocervo</a>
<p style="text-align:center;"><em><strong>Fino all&#8217;alba, </strong></em><strong>Carole Fives<br />
(Einaudi Editore, 2020 &#8211; trad. M. Botto)</strong></p>
<p style="text-align:justify;"><img loading="lazy" data-attachment-id="14937" data-permalink="https://ilrifugiodellircocervo.com/2020/07/01/la-maternita-spiegata-ai-qualunquisti-fino-allalba-di-carole-fives/finoallalba/" data-orig-file="https://ilrifugiodellircocervo.files.wordpress.com/2020/06/finoallalba.jpg" data-orig-size="1000,1585" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="finoallalba" data-image-description="" data-medium-file="https://ilrifugiodellircocervo.files.wordpress.com/2020/06/finoallalba.jpg?w=189" data-large-file="https://ilrifugiodellircocervo.files.wordpress.com/2020/06/finoallalba.jpg?w=646" class=" size-medium wp-image-14937 alignleft" src="https://ilrifugiodellircocervo.files.wordpress.com/2020/06/finoallalba.jpg?w=189" alt="finoallalba" width="189" height="300" srcset="https://ilrifugiodellircocervo.files.wordpress.com/2020/06/finoallalba.jpg?w=189 189w, https://ilrifugiodellircocervo.files.wordpress.com/2020/06/finoallalba.jpg?w=378 378w, https://ilrifugiodellircocervo.files.wordpress.com/2020/06/finoallalba.jpg?w=95 95w" sizes="(max-width: 189px) 100vw, 189px" />Mentre leggevo <em><strong>Fino all&#8217;alba</strong></em>, il romanzo che è valso all&#8217;autrice<strong> Carole Fives</strong> la finale al Prix Médicis e al Prix Wepler e che è ora disponibile in italiano per <strong>Einaudi Editore</strong> nella traduzione di <strong>Margherita Botto</strong>, non potevo evitare di pensare a un quadro che ho visto l&#8217;estate scorsa in vacanza a Vienna, <strong><em>Le cattive madri</em> di Giovanni Segantini</strong>.</p>
<p style="text-align:justify;">In un purgatorio ghiacciato, da alberi spogli spuntano teste di bambini che si avvinghiano ai seni delle loro madri e le intrappolano in un groviglio di rami.<strong> È l&#8217;inferno delle donne che hanno abortito, o che hanno rinunciato al loro ruolo di madri</strong> &#8211; che per Segantini, orfano della sua fin da bambino, era l&#8217;unica condizione possibile per una donna &#8211; in nome della libertà sessuale. <span id="more-14925"></span></p>
<p style="text-align:justify;">Non è il caso della protagonista senza nome del romanzo di Fives, che anzi vive in simbiosi con il suo bambino di due anni il cui padre li ha abbandonati entrambi; il bisogno di libertà, tuttavia, si affaccia prepotentemente nelle sue infinite giornate e la spinge a tentare la fuga. Di sera, quando il bambino finalmente si addormenta, la madre si fa coraggio e esce per qualche minuto; prima solo un quarto d&#8217;ora, poi sempre più a lungo. <strong>Un gesto pericoloso, ma non avventato, di cui anzi la donna percepisce tutta la gravità, ma di cui ha comunque bisogno per sopravvivere</strong>. Perché se l&#8217;inferno di una <em>cattiva madre</em> è desolato e inospitale, anche cercare di essere una <em>buona madre</em> può rivelarsi un&#8217;esperienza infernale.</p>
<p style="text-align:justify;">La lettura di <em>Fino all&#8217;alba</em> è fonte di tensione e angoscia, non tanto per le scene in cui la protagonista lascia suo figlio da solo e torna a casa con la paura che sia successo qualcosa in sua assenza, ma <strong>per i dettagli della routine minuziosamente ricostruita</strong>. Nel cuore della notte, la donna prepara il biberon per suo figlio, che nel frattempo piange e rischia di svegliare tutto il condominio. Non trova il tappo, il latte schizza sul tavolo, quando arriva in camera da letto il bambino si è già riaddormentato, lei si rilassa, ma il piccolo si sveglia di colpo, chiede di nuovo il latte e lei, nella foga di darglielo subito, lo rovescia. <strong>Scene come questa non sono funzionali a una linea narrativa più grande, ma sono<em> la</em> narrazione stessa; una scelta che restituisce dignità ed eleva a letteratura una quotidianità frustrata e non appagante</strong>.</p>
<p style="text-align:justify;">L&#8217;autrice evita accuratamente il rischio di costruire un&#8217;epica della madre single: <strong>non c&#8217;è niente di glorioso nel destino della protagonista</strong>, i suoi sforzi non le danno alcuna gratificazione né sul piano lavorativo &#8211; disastroso, perché lavorare come grafica freelance con un bambino piccolo in casa è decisamente complicato &#8211; né su quello personale &#8211; il figlio è indisciplinato, si comporta da re assoluto della casa, non ascolta i rimproveri e la madre non è mai convinta di star facendo un buon lavoro a tirarlo su.</p>
<p style="text-align:justify;">Il giudizio della società grava anzi su ogni scelta della donna e mette in prospettiva, per il lettore, la straordinarietà della situazione raccontata. Se, mentre leggiamo, potrà sembrarci che la protagonista sia un caso disperato e che abbia assolutamente bisogno d&#8217;aiuto, ci penserà il commento di un&#8217;educatrice del nido, di un&#8217;impiegata di banca o di una frequentatrice di forum per mamme sole a ricordarci che invece <strong>la sua situazione è comune, quasi banale, e che non c&#8217;è nessun motivo per esser particolarmente solidali con lei, dovrebbe solo <em>organizzarsi</em> per riuscire a tenere sotto controllo la propria vita</strong>.</p>
<p style="text-align:justify;"><em>Organizzazione</em> è la parola magica che impera nei forum femminili che la madre frequenta in cerca di consigli e supporto: un mondo fatto di <em>supermamme</em> che sbandierano frasi come &#8220;<strong>l&#8217;amore di una madre muove le montagne</strong>&#8221; e subissano di insulti le malcapitate che suggeriscono il diritto di una donna di vivere una vita autonoma, al di là della maternità (e, se i toni vi sembreranno eccessivi, è evidente che non avete mai dato un&#8217;occhiata a questo tipo di forum). Non c&#8217;è via d&#8217;uscita per chi non ce la fa più: l&#8217;unica possibilità è stringere i denti, tenere duro, organizzarsi, appunto, e sperare che un giorno qualcuno ti dica che sei stata brava.</p>
<p style="text-align:justify;">La via d&#8217;uscita è invece aperta e praticabile per i padri: loro possono permettersi, come il marito della protagonista, di uscire di casa un giorno e non tornare mai più, di mandare generici messaggi affermando che <em>passeranno nel weekend</em> e poi disattendere questa mezza promessa. Anche in questa evidenza non c&#8217;è retorica né recriminazione, ma solo un&#8217;amara constatazione: <strong>il mondo in cui la donna si muove è maschilista e patriarcale e vi è stata raggiunta forse l&#8217;uguaglianza, ma di sicuro non l&#8217;equità</strong>.</p>
<p style="text-align:justify;"><strong>Fives è abile a mantenere la sua opera, che rischia in alcuni punti di trasformarsi in un proclama, nella forma del romanzo</strong>. Se il libro si presta all&#8217;accusa di essere costruito su poca trama, è anche vero che non tutte le vite hanno la possibilità di trasformarsi in una storia: la maggior parte delle volte, anzi, lo scrittore forza la realtà dandole una chiusura e una spina dorsale. Le situazioni più interessanti di una vita sono però spesso irrisolte, drammatiche perché prive di senso e coesione, ed è importante che anch&#8217;esse vengano raccontate.</p>
<p>&nbsp;</p>
<p>Loreta Minutilli</p>
<p>&nbsp;</p>
<p>&nbsp;</p>