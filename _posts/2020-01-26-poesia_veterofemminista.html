---
title: Poesia Veterofemminista
image: INUTILE.jpg
created_at: 2020-01-26 10:00:21.000000000 Z
author: Inutile
layout: post
category: INUTILE
tags: INUTILE
original_link: http://rivista.inutile.eu/2020/01/poesia-veterofemminista/
---

<a href='http://rivista.inutile.eu/2020/01/poesia-veterofemminista/' target='_blank'> Leggi su + item.title</a>
<p>Dietro un grande uomo c&#8217;è sempre una grande donna,<br />
ma dietro una grande donna c&#8217;è sempre un uomo con un grande&#8230;<br />
Per dipingere una parete grande,<br />
ci vuole un pennello grande o un grande pennello?<br />
Cinghiale! Il maiale col pennello da bagnare!<br />
Scusi, signorina: sa dirmi se è nato prima l&#8217;uomo o la gallina?<br />
Se è nato prima il pene o la vagina?<br />
Se è nato prima il fiore o l&#8217;ape&#8230;<br />
Regina, reginella, quanti passi devo fare per arrivare al tuo castello<br />
anche solo con la punta dell&#8217;uccello?<br />
Cinque passi da&#8230;<br />
Cinghiale! Il maiale con le costole da staccare!<br />
Una a me, una a te, una alla figlia del castello<br />
marcondirondirondello che faceva all&#8217;amore<br />
con la principessa col pisello.<br />
Donne turudù in cerca di guai,<br />
in cerca di un sempre, in cerca di un mai,<br />
in cerca di una scarpetta,<br />
in cerca di una casetta,<br />
in cerca di una famiglia perfetta<br />
e ninna oh, questo bimbo a chi lo do?<br />
Lo darò all&#8217;uomo vero che mi fa un occhio nero,<br />
anche se “non una di più” / “non una di meno”<br />
dovrebbe far zero.<br />
Ma pensa te che sfiga:<br />
volevi darmi una botta di morte<br />
e mi hai dato una botta di vita!<br />
Per Francesca che non si trovava,<br />
per Giulia che era brava,<br />
per Silvia che ignorava che Luca si bucava,<br />
per Anna che sapeva fare all&#8217;amore,<br />
per Gianna Gianna Gianna che aveva un coccodrillo ed un dottore,<br />
a Marinella volata su una Stella lassù<br />
e che palle ci aveva fatto Lisa dagli occhi blù<br />
così dopo signoria Lia e passerotto non andare via,<br />
ecco questa mia dedicata a&#8230; Mammamamammmariaaaa!<br />
Se non sei mamma non sei donna,<br />
se non sei donna non sei mamma,<br />
se sei uomo non sei donna&#8230;<br />
se sei un uomo non ritorna&#8230;<br />
devi andare alla gogna!<br />
Generare dietro la collina, ci sta&#8230;<br />
il Cinghiale! Il maiale con le gonadi per farmi impregnare!<br />
Ma perché dovrei sollevare una bestia dal peso morale<br />
di essere la copia genetica del suo genitale?<br />
Io rinuncio.<br />
A Satana. Rinuncio.<br />
A tutte le sue opere. Rinuncio.<br />
A tutte le sue seduzioni. Rinuncio.<br />
E credo nell&#8217;IO onnipotente<br />
di chi attraversa tutta la vita solo per dimostrare<br />
che non importa di che genere sei fatto<br />
perchè tanto finirai col degenerare.</p>
<p>Ascolta <em><a href="https://inutile.eu/wp-content/poesia/veterofemminista.mp3" target="_blank" rel="noopener noreferrer">Poesia veterofemminista</a></em> letto dall’autrice.</p>