---
title: Senex.
image: DROGA.jpg
created_at: 2020-11-03 14:59:47.000000000 Z
author: Droga
layout: post
category: droga
tags: droga
original_link: http://www.drogamagazine.com/2020/11/03/senex/
---

<a href='http://www.drogamagazine.com/2020/11/03/senex/' target='_blank' > Leggi su Droga</a>
<p class="has-text-align-right"><em>“Non è più Italia questa, è Cina!”</em><br>Mario Vanni<br></p>



<p>Le piante, se stressate e spinte verso la morte fioriscono. Questo perché una volta percepita la propria fine come imminente cercano di riprodursi per assicurarsi di dare continuità al proprio patrimonio genetico.</p>



<p>Il fiore è l&#8217;organo riproduttivo delle piante, il polline il loro sperma.</p>



<p>Quando appoggiamo i nostri nasi sui fiori respirandone il
profumo stiamo mettendo in atto una pratica sessuale interspecista.</p>



<p>I vecchi, ma più in generale chiunque si avvicini alla morte,
anche quando incapaci di ricordare cosa hanno mangiato per pranzo raccontano
spesso con gran lucidità aneddoti della propria infanzia, un po&#8217; perché il
cervello è ormai incapace di immagazzinare nuove informazioni ma conserva
perfettamente quelle vecchie, un po&#8217; perchè si torna con la mente ai momenti
spensierati e felici della propria vita.</p>



<p>Io in questa fine del mondo credo di essere diventato un
vecchio fiore: mi divido tra un concreto rischio di morire, una voglia di
scopare immensa e ricordi d&#8217;infanzia che saltano fuori senza preavviso.</p>



<figure class="wp-block-image size-large"><img src="http://www.drogamagazine.com/wp-content/uploads/2020/11/2.jpg" alt="" class="wp-image-2351" srcset="http://www.drogamagazine.com/wp-content/uploads/2020/11/2.jpg 1024w, http://www.drogamagazine.com/wp-content/uploads/2020/11/2-300x172.jpg 300w, http://www.drogamagazine.com/wp-content/uploads/2020/11/2-768x440.jpg 768w, http://www.drogamagazine.com/wp-content/uploads/2020/11/2-750x430.jpg 750w" sizes="(max-width: 1024px) 100vw, 1024px" /></figure>



<p>Quando ero bambino, come tutti i miei coetanei, guardavo i
cartoni animati su bim bum bam.</p>



<p>Però a differenza loro quando mi arrabbiavo mordevo i polsini
di maglie, felpe e camice, avevo sempre i polsini tutti strappati, mia madre la
cita ancora come stranezza della mia infanzia, qualcosa tra lo psichiatrico e
il divertente che per me è sempre fonte di imbarazzo.</p>



<p>C&#8217;era la possibilità di scrivere a Uan.</p>



<p>Uan era il pupazzo animato di un cane rosa con il monocilio
fucsia, l&#8217;indirizzo era Lago dei Cigni, poteva sembrare un luogo di fantasia,
ma il Lago dei Cigni esiste ed è a Milano Due, una sorta di pozza in mezzo ai
condomini che hanno fatto la fortuna di Silvio.</p>



<p>Un po&#8217; come il primo pesce divenuto anfibio e uscito dal mare
un qualche essere darwiniano deve essere emerso da quel lago dando origine agli
italiani di oggi.</p>



<p>Probabilmente fu lo stesso Uan stanco di vivere in
quell&#8217;acqua putrida tra cacate di cigni, germani e tartarughe acquatiche,
l&#8217;anello mancante tra le belle persone che fummo e lo schifo che diventammo.</p>



<p>A sette anni mentre fuggivo inseguito da un amico seriamente
intenzionato a darmele sono caduto dalla bici spezzandomi diagonalmente a metà
un incisivo dell&#8217;arcata superiore, avevo sentito dire che i denti costavano un
sacco ed ero più preoccupato del danno economico che di quello estetico.</p>



<p>Ancora oggi ho quel dente rotto in bella vista.</p>



<p>Quando cadevi giocando in strada ti si infilava sempre del
breccino in quelle parti del corpo che per prime toccavano terra: i palmi delle
mani e le ginocchia, un grande classico.</p>



<p>Piccoli granelli di breccia si infilavano tra derma ed
epidermide, generalmente se ne andavano strofinando leggermente, se non
eseguita bene, la procedura di rimozione, non era raro che uno di quei granelli
rimanesse lì come un esperimento scientifico per creare un ibrido uomo
minerale.</p>



<p>Nel giro di un paio di giorni avveniva una magia: il corpo
attento e sveglio nel riconoscere un sasso da se stesso inviava i suoi migliori
soldati a combatterlo, nel frattempo il sasso se ne fregava e restava lì, piano
piano tutto attorno cresceva una bolla bella piena di pus e con la fuoriuscita
del liquido purolento se ne andava anche il sassolino, una cosa ingegnosa,
divertente se osservata da bambini, ripugnante e preoccupante vista da adulti.</p>



<p>Ho ancora una cicatrice sul ginocchio destro procuratami in
quel modo, ma che soddisfazione vedere la pelle assottigliarsi sotto la spinta
interna esercitata dai globuli bianchi su di un sasso!</p>



<figure class="wp-block-image size-large"><img src="http://www.drogamagazine.com/wp-content/uploads/2020/11/3.jpg" alt="" class="wp-image-2352" srcset="http://www.drogamagazine.com/wp-content/uploads/2020/11/3.jpg 598w, http://www.drogamagazine.com/wp-content/uploads/2020/11/3-300x300.jpg 300w, http://www.drogamagazine.com/wp-content/uploads/2020/11/3-150x150.jpg 150w" sizes="(max-width: 598px) 100vw, 598px" /></figure>



<p>Nel gennaio 1986 andai con mio fratello e mio cugino a vedere <em>Rocky IV</em> al cinema. Una ragazzina seduta dietro noi pianse tantissimo quando morì Apollo Creed.</p>



<p>Di quella giornata in sala ricordo alcune cose: il pianto
straziante di quella ragazza, il funerale di Apollo, l&#8217;infinità di bandiere a
stelle e strisce, il balletto pro america sguaiato messo in scena da Creed.</p>



<p>Lo vediamo fare la sua entrata sulle note di &#8220;Living in America&#8221; di James Brown, Ivan Drago è lì spaesato tra luci, colori, simboli del consumismo, energia elettrica sprecata, corpi semi nudi che rappresentano la carne americana, cantante e ballerini neri, come scimmie ammaestrate, utili solo all&#8217;intrattenimento di quel pubblico bianchissimo e  sorridente che sventola bandierine USA, unica nera tra il pubblico la moglie di Apollo a cui è dato di essere lì perché ha pagato con il sacrificio del marito, musica a cannone.</p>



<p>Drago potrebbe sembrare stupito da tanta modernità, quasi
provenisse da un paese più arretrato, ma in realtà è stupito dalla cafonaggine,
dallo spreco, dall&#8217;aretratezza culturale e dal fascismo di quel popolo.</p>



<p>Drago sorride perchè Apollo non sa che il suo living in
america finirà tra pochi minuti su quello stesso ring.</p>



<p>Con l&#8217;11 settembre il cazzo degli americani si è sgonfiato
tantissimo, con questa pandemia è arrivato il colpo di grazia al loro reich già
traballante.</p>



<p>Non entro nel merito di una cosa che stiamo vivendo tutti ma
dirò un unico pensiero: non siamo più nel 1800, desideri e bisogni sono
cambiati, so che a molti piacerebbe vedere la povera gente sfondare vetrine per
prendere il pane, ma un paio di scarpe sono comunque una necessità, anche se
non si è a piedi nudi, avete creato i nostri bisogni, non vi lamentate se
cerchiamo modi per soddisfarli.</p>



<p>Ho smesso di fumare 4 anni fa.</p>



<p>Fumavo una quarantina di sigarette al giorno.</p>



<p>Ora non fumo ma è il mondo che brucia.</p>



<figure class="wp-block-image size-large"><img src="http://www.drogamagazine.com/wp-content/uploads/2020/11/4.jpg" alt="" class="wp-image-2353" srcset="http://www.drogamagazine.com/wp-content/uploads/2020/11/4.jpg 800w, http://www.drogamagazine.com/wp-content/uploads/2020/11/4-300x209.jpg 300w, http://www.drogamagazine.com/wp-content/uploads/2020/11/4-768x534.jpg 768w, http://www.drogamagazine.com/wp-content/uploads/2020/11/4-750x521.jpg 750w" sizes="(max-width: 800px) 100vw, 800px" /></figure>



<p>Ricordo quando da ragazzino mi dissero che i fili delle bucce
di banana sballavano se fumati.</p>



<p>Separai uno a uno i filamenti presenti sul lato interno della buccia di quel frutto e li stesi a seccare su di un muretto dietro casa.</p>



<p>Anni dopo una sera ero alla finestra fumando una delle
tantissime sigarette che fumai e vidi mio cugino più piccolo stupendamente
sicuro di se che stava stendendo dei fili di banana ad asciugare.</p>



<p>Sorrisi ma non ebbi il coraggio di dirgli che stava sprecando
il suo tempo, del resto ci sono esperienze fallimentari che vanno fatte.</p>



<p>Uno dei miei coinquilini ha sei anni e si chiama Lupo.</p>



<p>Ieri sera a cena Lupo ci ha detto una cosa straziante: io non
voglio che questo virus continua per sempre anche quando sarò grande.</p>



<p>Il padre con una prontezza di riflessi unica gli ha
raccontato di quando noi eravamo piccoli e ci fu la tragedia di Chernobill, la
paura che ne conseguì e il fatto che oggi per noi è solo un aneddoto da
raccontare.</p>



<p>Lupo si è rasseranato e dopo cena abbiamo fatto degli
aeroplanini di carta seguendo dei tutorial su youtube, abbiamo giocato come i
pazzi in salone, abbiamo solo stretto il patto che non avrebbe rotto nessuna
delle mie piante.</p>



<p>Solo qualche sera fa ci aveva detto: io non vedo l&#8217;ora di
prendere il corona virus così ve lo attacco, muoriamo tutti e non ci pensiamo
più&#8230;</p>



<p>Lo stesso bambino che la sera prima diceva cose alla Cioran
adesso sorride e alla domanda “Lupo, da 0 a 10, quanto ci stai bene con noi?”
ha risposto “Ciro, se devo essere sincero 14”.</p>



<p>QUATTORDICI, cerchiamo di stare tutti 14 da 1 a 10, ve lo consiglio, per noi sta funzionando.<br><br><br></p>



<p><strong><em>Ciro Fanelli </em></strong><em><strong>è pittore, illustratore, tatuatore e scrittore. I suoi lavori sono apparsi su “La Lettura – Corriere della Sera”, “Vice”, “Esquire” e altre prestigiose riviste europee e giapponesi. Ha pubblicato </strong></em><strong>Pinocchio</strong><em><strong> e </strong></em><strong>Les corbeaux pleurent la merde</strong><em><strong> per Le Dernier Cri (Marsiglia,FR), per Rizzoli Lizard ha pubblicato </strong></em><strong>Nel bosco del nostro splendore</strong><em><strong>.</strong></em></p>
<p>L'articolo <a rel="nofollow" href="http://www.drogamagazine.com/2020/11/03/senex/">Senex.</a> proviene da <a rel="nofollow" href="http://www.drogamagazine.com">DROGA</a>.</p>