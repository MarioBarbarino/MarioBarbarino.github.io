---
title: L’assurdo universo di Alberto Laiseca
image: CRAPULACLUB.jpg
created_at: 2019-11-26 08:43:38.000000000 Z
author: CrapulaClub
layout: post
category: CRAPULACLUB
tags: CRAPULACLUB
original_link: http://www.crapula.it/lassurdo-universo-di-alberto-laiseca/
---

<a href='http://www.crapula.it/lassurdo-universo-di-alberto-laiseca/' target='_blank'> Leggi su + item.title</a>
<p style="text-align: justify;">In Laiseca 2013. A Edizioni Arcoiris si devono: Laiseca 2016 e Laiseca 2017 b.</p>
<p style="text-align: center;">*</p>
<p style="text-align: right;">E per quindici giorni mi esibii nei caffè frequentati dalla malavita della letteratura,<br />
ostentando un’aria da uomo turbato da un progetto straordinario.<br />
ROBERTO ARLT</p>
<p style="text-align: justify;">Nato a Rosario nel 1941 e attivo nel campo letterario da quarant’anni – “Mi mujer”, il primo racconto pubblicato con lo pseudonimo di Dionisios Iseka sul supplemento culturale de «La Opinión», risale al 1973 –, Alberto Laiseca «non solo è un grande scrittore», come afferma César Aira, ma è anche «uno di quegli inventori della letteratura, unici e imprescindibili, con i quali tutto finisce e ricomincia di nuovo<a href="#_ftn1" name="_ftnref1"><sup>[1]</sup></a>». A saperlo, probabilmente, sono ancora in pochi, sebbene nell’ultimo decennio la televisione e il cinema abbiano contribuito a far circolare il nome di un autore capace di colpire il lettore con la violenza di un montante, per usare una nota immagine arltiana. Ci riferiamo alla trasmissione <em>Cuentos de terror</em> (2002), in cui Laiseca, con un istrionismo degno di Vincent Price, recitava celebri testi di Joe Lansdale, Stephen King, Clemente Palma e molti altri, al documentario di Eduardo Montes-Bradley <em>Deliciosas perversiones polimorfas</em> (2004) e soprattutto alla fortunata collaborazione con i cineasti Mariano Cohn e Gastón Duprat, da cui sono nati l’originale commedia <em>El artista</em> (2008) e l’ambizioso <em>Querida, voy a comprar los cigarillos y vuelvo</em> (2011). Il primo annovera tra gli interpreti lo stesso Laiseca, che ne ha rielaborato successivamente la vicenda nell’omonimo romanzo edito nel 2010; il secondo è un visionario “esperpento” in cui il Nostro, quasi a mettere in scena una perversa parodia di Brecht, compare davanti alla cinepresa per commentarne la trama, ispirata a un suo racconto.<br />
Ma andiamo a vedere i libri, come dicevano ne <em>Il giocattolo rabbioso</em><a href="#_ftn2" name="_ftnref2"><sup>[2]</sup></a> i ladruncoli devoti di Rocambole al momento di saccheggiare una biblioteca. In my beginning is my end… <em>Su turno para morir</em>, allucinato hard boiled pubblicato nel 1976, in poco più di un centinaio di pagine contiene (a stento) lo spaventoso artefice che si farà conoscere nei decenni successivi, vale a dire: una scrittura concepita come costante parodia dei generi letterari, il ricorso al neologismo e la ripetizione di parole e di frasi, alla maniera del “conte” polacco Gombrowicz; la volontà di “bastonare” la tradizione argentina, come già aveva fatto l’indemoniato Roberto Arlt; il desiderio di cancellare i confini tra cultura alta e cultura bassa e di tenere assieme Wagner e Ayn Rand, Orwell e Collodi (quelli di Laiseca, in fondo, possono essere considerati romanzi di formazione che hanno per protagonisti degli adulti), Meyrink e Mika Waltari, la Hammer Film e Poe, manuali scientifici (serbatoi inesauribili di metafore) e poeti cinesi (si pensi alle liriche attribuite a scrittori fittizi in <em>Poemas chinos</em> del 1987), Sade, Leroux e Lewis Carroll, Joyce e H. Rider Haggard, Kafka e Stoker (<em>Su turno para morir</em> è preceduto da un’epigrafe proveniente da <em>Dracula</em>); il mostro rivendicato in quanto «<em>Alma Mater</em> della finzione<a href="#_ftn3" name="_ftnref3"><sup>[3]</sup></a>», non diversamente da quanto avviene nelle narrazioni di Lovecraft o Manganelli; «un’indimenticabile fauna di maghi, politici, cospiratori, scrittori, santi, vagabondi, perversi<a href="#_ftn4" name="_ftnref4"><sup>[4]</sup></a>», che con allegrezza si getta nella perdizione<a href="#_ftn5" name="_ftnref5"><sup>[5]</sup></a> (“Beati qui perdunt…!”, per dirla con un folgorante saggio breve di Julio Torri); la «trasformazione della tragedia in una commedia brutale<a href="#_ftn6" name="_ftnref6"><sup>[6]</sup></a>», come nei versi del padre dell’antipoesia, Nicanor Parra (ma in realtà «Non è che apparenza, non è che una superficie di immagini; e proprio per questo può anche piacere<a href="#_ftn7" name="_ftnref7"><sup>[7]</sup></a>»); «le alterazioni spaventose delle regole<a href="#_ftn8" name="_ftnref8"><sup>[8]</sup></a>», di tutte le regole, da parte di una “bestia da stile” che non conosce requie (l’esempio più citato è <em>Matando enanos a garrotazos</em>, formidabile – nell’accezione latina di «spaventoso, terrificante» – raccolta di racconti che avrebbe suscitato lo sdegno di Borges per la presenza del gerundio nel titolo). Infine è già palese il realismo delirante che troveremo teorizzato e messo in pratica in seguito: il punto di partenza è la realtà, ma una realtà analizzata (e distorta) attraverso una «gigantesca lente d’ingrandimento» costruita dal «delirio creatore<a href="#_ftn9" name="_ftnref9"><sup>[9]</sup></a>». Ovvero, come dichiara un personaggio de <em>Los sorias</em>: «La nostra essenza è il delirio. Non delirare significherebbe negare la carne, le ossa e il sangue che ci costituiscono. […] Il delirio è la nostra grandezza maggiore. Non quello patologico, è ovvio. Mi riferisco al sogno creatore che diventa contemporaneamente etico, estetico, mistico e pratico<a href="#_ftn10" name="_ftnref10"><sup>[10]</sup></a>».<br />
Il risultato assomiglia a «una relazione in progress da parte di un recluso nel manicomio cosmico<a href="#_ftn11" name="_ftnref11"><sup>[11]</sup></a>». Un recluso pronto a vedere nel mondo un «posto tetro, propizio a elaborare idee feroci<a href="#_ftn12" name="_ftnref12"><sup>[12]</sup></a>» o, meglio ancora, un immenso complotto destinato a distruggerlo, stando a quanto afferma Ricardo Piglia<a href="#_ftn13" name="_ftnref13"><sup>[13]</sup></a>. Sempre secondo l’autore di <em>Respirazione artificiale</em>, che non esita a definire <em>Los sorias</em> il più importante romanzo argentino dopo <em>I sette pazzi</em> (1929) di Arlt, la grandezza di Laiseca dipende dal fatto che il delirio non è solo oggetto della narrazione, ma interessa anche il modo di narrare (come nelle “macchine morbide” di William Burroughs, il linguaggio è un virus proveniente dallo spazio). Lo si nota nelle erudite fantasie pseudostoriche (<em>La hija de Kheops</em> e <em>La mujer en la muralla</em>, rispettivamente del 1989 e del 1990), nelle furibonde peripezie di stravaganti esseri del sottosuolo in attesa di futuri registi devoti di Russ Meyer e del primo Cronenberg (<em>El gusano máximo de la vida misma</em>, 1999), nei tormenti di un vampiro che cerca di recuperare la propria umanità (<em>Beber en rojo</em>, 2001), nel saggio (?) wildiano in cui viene rivendicata la necessità del plagio (<em>Por favor, ¡plágienme!</em>, 1991), nel <em>Manual sadomasoporno</em> (2007), continuamente squarciato da riflessioni sulla fisica, la matematica, l’economia e l’archeologia, o nei rabelesiani e burgessiani racconti che compongono <em>Cuentos completos</em> (2011), in cui Laiseca si dimostra un maestro delle forme brevi. Il delirio raggiunge l’apoteosi in <em>Los sorias</em>, lo sterminato romanzo che, pubblicato nel 1998 in trecentocinquanta copie dalla casa editrice Simurg, ha oscurato la restante produzione di Laiseca. L’edificazione di questa cattedrale di oltre 1300 pagine – potremmo definirla borgesianamente una cattedrale interminabile il cui senso è perdizione – è iniziata nel 1972 per concludersi nel 1982, lo stesso anno in cui esce <em>Aventuras de un novelista atonal</em>. Coincidenza che ha spinto spesso gli studiosi a considerare le <em>Adventuras</em> come una sorta di prologo a <em>Los sorias</em>.<br />
Sebbene siano indubbi i collegamenti tra le due opere e sia inoltre affascinante vedere nelle migliaia di pagine dissonanti redatte dall’austero “soldato delle lettere” la fondazione mitica de <em>Los sorias</em>, ci sembra una lettura alquanto riduttiva. Non sappiamo se <em>Los sorias</em> sia destinato a diventare uno di quei grandi libri imperfetti e torrenziali, «in grado di aprire vie nell’ignoto<a href="#_ftn14" name="_ftnref14"><sup>[14]</sup></a>»; sappiamo però che gli altri testi di Laiseca corrono il rischio di essere considerati come meri esercizi, più o meno perfetti. Sarebbe un grave errore. I <em>Cuentos completos</em>, <em>Su turno</em>, il viaggio «attraverso insidie e visioni di mostri» di un romanziere con «tutte le carte in regola per fallire clamorosamente» e l’unico capitolo del suo <em>Opus maius</em> atonale scampato per miracolo (atroce miracolo) alla catastrofe non fanno che confermare il giudizio di Aira citato all’inizio della nostra postfazione.</p>
<p style="text-align: center;">*</p>
<p style="text-align: justify;"><a href="#_ftnref1" name="_ftn1">[1]</a> Aira 2011. Dove non diversamente indicato, le traduzioni delle citazioni sono di chi scrive.</p>
<p style="text-align: justify;"><a href="#_ftnref2" name="_ftn2">[2]</a> Arlt,1997, 49.</p>
<p style="text-align: justify;"><a href="#_ftnref3" name="_ftn3">[3]</a> Laiseca 2001, 28.</p>
<p style="text-align: justify;"><a href="#_ftnref4" name="_ftn4">[4]</a> È quanto afferma Fogwill 2002, 5-6.</p>
<p style="text-align: justify;"><a href="#_ftnref5" name="_ftn5">[5]</a> Melville 1982, 32.</p>
<p style="text-align: justify;"><a href="#_ftnref6" name="_ftn6">[6]</a> Piglia 2004, 9.</p>
<p style="text-align: justify;"><a href="#_ftnref7" name="_ftn7">[7]</a> Borges 1985 [1954], 444.</p>
<p style="text-align: justify;"><a href="#_ftnref8" name="_ftn8">[8]</a> È lo stesso Laiseca a dichiararlo in un’intervista in Bergara 2011, 157.</p>
<p style="text-align: justify;"><a href="#_ftnref9" name="_ftn9">[9]</a> Bergara 2011, 41.</p>
<p style="text-align: justify;"><a href="#_ftnref10" name="_ftn10">[10]</a> Laiseca 1998, 1029. “Razones de delirio” è un’espressione che torna sovente nell’opera di Laiseca. Come a dire, il delirio ha le sue ragioni, che la ragione non conosce.</p>
<p style="text-align: justify;"><a href="#_ftnref11" name="_ftn11">[11]</a> Così Ballard 2007, 191 definisce l’opera di Burroughs. Secondo Deleuze 2005: «Non si delira sul padre o la madre, ma su tutt’altro. Il delirio – è il suo segreto – concerne il mondo intero».</p>
<p style="text-align: justify;"><a href="#_ftnref12" name="_ftn12">[12]</a> Arlt 1997, 142.</p>
<p style="text-align: justify;"><a href="#_ftnref13" name="_ftn13">[13]</a> Piglia 2004, 7 e ss.</p>
<p style="text-align: justify;"><a href="#_ftnref14" name="_ftn14">[14]</a> Bolaño 2007, 285.</p>
<p style="text-align: center;">***</p>
<p style="text-align: justify;">Bibliografia</p>
<p style="text-align: justify;">Aira 2011 = Aira C., “El milagro de Alberto Laiseca”, «Ñ», «Clarín», 20 maggio 2011.</p>
<p style="text-align: justify;">Arlt 1997 = Arlt R., <em>Il giocattolo rabbioso</em>, traduzione di Angiolina Zucconi, Roma, Editori Riuniti, 1997.</p>
<p style="text-align: justify;">Arlt 2013 = Arlt R., <em>I sette pazzi</em>, Torino, Einaudi, 2013.</p>
<p style="text-align: justify;">Ballard 2007 = Ballard J.G., “Creatore di miti del XX secolo”, in <em>Fine millennio: istruzioni per l’uso</em>, traduzione di Antonio Caronia, Milano, Baldini e Castoldi, 2007.</p>
<p style="text-align: justify;">Bergara 2011 = Bergara H., <em>Los sorias, de Alberto Laiseca: una poética del delirio</em>, (tesi dottorale) UBA, Buenos Aires 2011.</p>
<p style="text-align: justify;">Bolaño 2007 = Bolaño R., <em>2666</em>, traduzione di Ilide Carmignani, Milano Adelphi, 2007.</p>
<p style="text-align: justify;">Borges 1985 [1954] = Borges J.L., “Prefazione” a <em>Storia universale dell’infamia</em> [1954], traduzione di Mario Pasi, in <em>Tutte le opere</em>, <em>I</em>, Milano ,Meridiani Mondadori, 1985.</p>
<p style="text-align: justify;">Deleuze 2005 = Deleuze G., “D come desiderio”, in <em>Abecedario</em>, a cura di Claire Parnet, Roma, Derive Approdi, 2005.</p>
<p style="text-align: justify;">Fogwill 2002 = Fogwill, prologo a Laiseca A., <em>Aventuras de un novelista atonal</em>, Buenos Aires, Santiago Arcos, 2002 [Laiseca 1982 a = A. Laiseca, <em>Aventuras de un novelista atonal</em>, Buenos Aires, Sudamericana, 1982].</p>
<p style="text-align: justify;">Laiseca 1976 = A. Laiseca, <em>Su turno para morir</em>, Buenos Aires, Corregidor, 1976.</p>
<p style="text-align: justify;">Laiseca 1982 b = A. Laiseca, <em>Matando enanos a garrotazos</em>, Buenos Aires, Editorial de Belgrano, 1982.</p>
<p style="text-align: justify;">Laiseca 1989 = A. Laiseca, <em>La hija de Kheops</em>, Buenos Aires, Emecé, 1989.</p>
<p style="text-align: justify;">Laiseca 1990 = A. Laiseca, <em>La mujer en la muralla</em>, Buenos Aires, Planeta, 1990.</p>
<p style="text-align: justify;">Laiseca 1991 = A. Laiseca, <em>Por favor, ¡plágienme!</em>, Rosario, Beatriz Viterbo, 1991.</p>
<p style="text-align: justify;">Laiseca 1998 = A. Laiseca, <em>Los sorias</em>, Buenos Aires, Simurg, 1998.</p>
<p style="text-align: justify;">Laiseca 1999 = A. Laiseca, <em>El gusano máximo de la vida misma</em>, Barcellona, Tusquets, 1999.</p>
<p style="text-align: justify;">Laiseca 2001 = A. Laiseca, <em>Beber en rojo</em>, Buenos Aires, Altamira, 2001.</p>
<p style="text-align: justify;">Laiseca 2007 = A. Laiseca, <em>Manual Sadomasoporno (ex tractact)</em>, Buenos Aires, Carne Argentina, 2007.</p>
<p style="text-align: justify;">Laiseca 2011 a = A. Laiseca, <em>Cuentos Completos</em>, Buenos Aires, Simurg, 2011.</p>
<p style="text-align: justify;">Laiseca 2013 = A. Laiseca, <em>Avventure di un romanziere atonale</em>, Salerno, Edizioni Arcoiris, 2013, traduzione di Loris Tassi.</p>
<p style="text-align: justify;">Laiseca 2016 = A. Laiseca, <em>Uccidendo nani a bastonate, </em>Salerno, Edizioni Arcoiris, 2016, traduzione di Loris Tassi e Lorenza Di Lella.</p>
<p style="text-align: justify;">Laiseca 2017 b = A. Laiseca, <em>È il tuo turno</em>, Salerno, Edizioni Arcoiris, 2017, traduzione di Francesco Verde.</p>
<p style="text-align: justify;">Melville 1982 = Melville H., <em>Moby Dick</em> in <em>Opere scelte</em>, <em>I</em>, traduzione di Cesare Pavese, Milano, Meridiani Mondadori, 1982.</p>
<p style="text-align: justify;">Piglia 2004 = Piglia R., prologo a Laiseca A., <em>Los sorias</em>, Buenos Aires, Gárgola, 2004.</p>
<p style="text-align: justify;">Piglia 2012 = Piglia R, <em>Respirazione artificiale</em>, SUR, 2012.</p>
<p>&nbsp;</p>
<p>Torna al dossier <a href="http://www.crapula.it/alberto-laiseca-autore-de-los-sorias/" target="_blank" rel="noopener">Alberto Laiseca, autore de «Los sorias»</a>.</p>