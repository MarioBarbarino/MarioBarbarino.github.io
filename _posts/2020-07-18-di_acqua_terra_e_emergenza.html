---
title: Di acqua, terra e emergenza
image: SINGOLA.jpg
created_at: 2020-07-18 00:00:00.000000000 Z
author: Singola
layout: post
category: singola
tags: singola
original_link: https://www.singola.net/tecnologia/acqua-terra-emergenza-fiera-alimentazione-economia-circolare
---

<a href='https://www.singola.net/tecnologia/acqua-terra-emergenza-fiera-alimentazione-economia-circolare' target='_blank' > Leggi su Singola</a>
<img class="webfeedsFeaturedVisual" src="https://www.singola.net/images/article/80/80-raccolto_ceci_etiopia.jpg"><p>Il passaggio da modelli economici lineari verso modelli circolari non &egrave; mai stato pi&ugrave; urgente. La gestione dell'emergenza che ha caratterizzato le prime fasi della pandemia in corso ha interessato l'intera catena di produzione ed approvvigionamento alimentare. I leader di settore si stanno adoperando per proporre strategie ed attuare pratiche di economia circolare nell'ottica di costruire un sistema economico e sociale in grado di affrontare le sfide future con maggiore resilienza.&nbsp;</p>
<p>Di fronte alle avversit&agrave;, alle emergenze rappresentate dalle diffuse crisi economiche che si stanno profilando a livello globale affiora sempre la tentazione di sospendere o aggirare le iniziative inerenti la sostenibilit&agrave;. Ma oggi ancor di pi&ugrave; sappiamo quanto questo sarebbe miope. Molte delle questioni che il mondo industriale e sociale si &egrave; posto della pandemia, come i cambiamenti climatici, le condizioni di lavoro e gli sprechi alimentari sono importanti oggi ancora pi&ugrave; di prima. Le aziende che privilegeranno la sostenibilit&agrave; durante la ripresa e ricostruzione economica creeranno di fatto una struttura resiliente nel lungo periodo in grado di affrontare il futuro con prospettive di rischio ben ridotte.&nbsp;</p>
<p>Crescita economica, inclusione sociale e tutela dell'ambiente sono temi centrali dal 2015 per ben 193 paesi ONU che hanno sottoscritto l'agenda 2030 per lo sviluppo sostenibile. Si tratta di un'agenda composta da 17 obiettivi volti a guidare i vari paesi in un percorso di crescita globale con la centralit&agrave; del pianeta e dell'umanit&agrave; come fondamento di ogni scelta. In questo concetto l'economia circolare applicata ad una delle filiere pi&ugrave; importanti per il sostentamento della popolazione mondiale - l'industria alimentare-&nbsp; diventa una scelta che non pu&ograve; pi&ugrave; essere rimandata.&nbsp; La comunit&agrave; scientifica sta mettendo a punto risorse e competenze per soluzioni circolari in risposta ad una sensibile esigenza ormai reclamata da cittadini e consumatori sempre pi&ugrave; consapevoli.&nbsp;</p>
<p>Si rende necessario, ora pi&ugrave; che mai, la messa in atto di politiche concrete nazionali ed internazionali in grado di raccogliere le opportunit&agrave; maturate in questi momenti tanto difficili quanti significativi. Solo cos&igrave; potremo incubare veramente il cambiamento e trasformarci in una nuova versione di cittadini: consapevoli del proprio impatto ambientale e custodi della sacralit&agrave; della Terra.&nbsp;</p>
<p><strong><br />Una fiera in stato di emergenza</strong></p>
<p>Chi ricerca nel campo dell'alimentazione conosce con buona probabilit&agrave; l'IFT - l'<a href="https://www.ift.org/" target="_blank" rel="noopener"><em>Institute of food Technologists</em></a>, un forum di professionisti e tecnologi alimentari che si riuniscono con l&rsquo;obiettivo trasformare le attuali conoscenze scientifiche in soluzioni innovative a beneficio di un'alimentazione sostenibile e in grado di sfamare l'intera popolazione mondiale. La <em>vision </em>di questa organizzazione &egrave; quindi molto ambiziosa: "Nutrire le menti che alimentano il mondo".</p>
<p>La convention ed esposizione annuale dell'IFT si tiene in diverse citt&agrave; americane ogni anno tra giugno e luglio, e da quasi 50 anni &egrave; uno degli appuntamenti pi&ugrave; importanti per intercettare le sfide e le esigenze globali del settore alimentare.</p>
<p>Il tema &egrave; ricorrente: si tratta quasi sempre di individuare nuove materie prime e tecnologie in grado di migliorare le qualit&agrave; dei prodotti alimentari industriali. Quest'anno, per&ograve;, come era prevedibile, l'epidemia ha avuto un ruolo centrale non solo nell'influenzare la modalit&agrave; degli incontri (che sono stati svolti in forma digitale), ma dettando i temi stessi dell'agenda.</p>
<p>In breve: la crisi sanitaria ha provocato una crisi economica e sta rapidamente aggravando una crisi alimentare e nutrizionale a livello globale. Nel giro di poche settimane, l'epidemia ha messo a nudo i rischi, le fragilit&agrave; e le disuguaglianze sottostanti i sistemi alimentari globali, spingendoli pericolosamente verso il punto di rottura. I blocchi delle frontiere, le interruzioni di fornitura conseguenti (che in India, in Malesia, negli Stati Uniti ed in molte altre nazioni hanno creato problemi di accesso a beni alimentari fondamentali a un numero impressionante di persone) hanno mostrato i limiti sistemici dell'organizzazione alimentare sulla quale abbiamo basato i nostri modelli di sviluppo sociale dal dopoguerra ad oggi.</p>
<p>Quanto &egrave; successo in altri campi economici ed industriali, &egrave; successo anche in questo. Una necessit&agrave; si &egrave; fatta strumento per rivedere molti capisaldi del nostro attuale sistema, tra questi la sostenibilit&agrave; della filiera e l&rsquo;indipendenza produttiva.</p>
<p>%image2%</p>
<h3>Acqua, terra e frontiere</h3>
<p>&Egrave; ormai noto come le terre coltivabili a disposizione, a livello globale, stiano diminuendo, a fronte di un continuo aumento della popolazione. La massimizzazione della resa produttiva per terreno agricolo, per&ograve;, &egrave; stato altres&igrave; dimostrato che non possa passare esclusivamente dai trattamenti in campo (per esempio l'uso degli anticrittogamici) senza fare pagare uno scotto, anche importante, a livello di sostenibilit&agrave; ambientale e salute. L&rsquo;approccio all&rsquo;aumento della resa per ettaro deve coinvolgere quindi tutta la filiera, rinnovando e rivedendone anche le basi.&nbsp;</p>
<p>In questo si innesca l&rsquo;importanza di un aumento del consumo di prodotti di origine vegetale ed un sensibile calo del consumo di prodotti animali. I prodotti vegetali, infatti, necessitano di meno risorse (acqua, terreno, ecc.) a parit&agrave; di resa nutrizionale e, spesso, si offrono per un ciclo integrato produttivo che pu&ograve; aprire nuove frontiere. &Egrave; questo il caso dei legumi, cui quest'anno il congresso IFT ha portato un&rsquo;attenzione particolare.</p>
<p><a href="https://icc2019.meetinghand.com/en/1393-lucaserventi" target="_blank" rel="noopener">Luca Serventi</a>, PhD della Lincoln University New Zealand, e Rana Mustafa, PhD, University of Saskatchewan Canada, hanno portato all&rsquo;attenzione come la crescente domanda di proteine vegetali stia portando a livello globale un forte aumento di produzione di legumi e prodotti derivati da legumi secchi (ottimali per la conservabilit&agrave;), con conseguenti grandi volumi di acque reflue, ovvero acque di ammollo. Quest'acqua, chiamata <a href="https://it.wikipedia.org/wiki/Aquafaba" target="_blank" rel="noopener">aquafaba</a>, &egrave; ora ampiamente utilizzata dalla comunit&agrave; vegana come sostituto di uova e latte.</p>
<p>L&rsquo;industria alimentare, che sta sfruttando sempre pi&ugrave; i legumi secchi ed i loro derivati (fibre, farine, proteine) al fine di produrre prodotti vegetali anche simil-carnei e simil-caseari, si sta <a href="https://www.researchgate.net/publication/335871347_Aquafaba_from_Food_Waste_to_a_Value-Added_Product" target="_blank" rel="noopener">fortemente interessando</a> alle potenzialit&agrave; delle acque di risulta, che oggi, vengono semplicemente rilasciate come scarto produttivo.&nbsp; Gli <a href="https://www.springer.com/gp/book/9783030424671" target="_blank" rel="noopener">studi in corso</a> hanno dimostrato che l'acqua di ammollo dei legumi essiccata esercita un'eccellente capacit&agrave; antiraffermo naturale. Questa scoperta pu&ograve; diventare centrale nel mondo dei prodotti da forno a lunga conservazione, considerando che oggi per mantenere i prodotti da forno morbidi per periodi molto lunghi (30-60 giorni) si rende spesso necessario intervenire con additivi ad azione emulsionante (E471, per lo pi&ugrave; in Italia). L&rsquo;aquafaba, ricca in fibre e saponine naturali, una volta essiccata potrebbe quindi agire in sostituzione di molti additivi antiraffermo oggi in utilizzo. Un&rsquo;applicazione analoga proposta &egrave; nei gelati; infatti l&rsquo;aquafaba in quanto ricca in fibre e saponine han dimostrato di potere sostituire gli idrocolloidi oggi in utilizzo per dare corpo e cremosit&agrave; ai gelati, sorbetti e dessert.</p>
<p>In aggiunta a queste importanti performance tecnologiche si aggiunga che le acque di conserva, a seconda del tipo di legumi conservati, hanno importanti valori nutrizionali ed elevate attivit&agrave; prebiotiche. Legumi diversi rilasciano profili diversi di proteine, oligosaccaridi, fibre solubili e insolubili; ceci e piselli gialli spezzati hanno offerto i risultati pi&ugrave; promettenti dal punto di vista nutrizionale.</p>
<p>%image3%</p>
<h3>Una sfida importante dell'industria alimentare: la circolarit&agrave;</h3>
<p>La sfida attuale cui l&rsquo;industria alimentare si sta dedicando &egrave; di sviluppare un processo a "rifiuti zero". Nel caso sopracitato dell'aquafaba, si tratta ad esempio di mettere a punto un processo di standardizzazione. Di fatto, quindi, non gettando quelli che fino a oggi erano considerati prodotti di scarto, ma riutilizzandoli, e ponendo le basi di un sistema circolare. Ma per fare questo, &egrave; necessario partire di nuovo dall'inizio della filiera: massimizzare (in modo sostenibile) la resa dei legumi e le risorse utilizzate, promuovendo gli sforzi livello mondiale, incentivando la produzione e cos&iacute; via.</p>
<p>Le innovazioni per la sostenibilit&agrave; e per la realizzazione di un&rsquo;economia circolare da estendere al sistema agroalimentare hanno per lungo tempo rappresentato delle vere e proprie “nicchie” sociali e tecnologiche dove l'innovazione veniva sviluppata, implementata e testata.&nbsp; Ora i tempi sono maturi e la societ&agrave; &egrave; sempre pi&ugrave; consapevole dell'importanza di fare emergere il potenziale di approcci sostenibili che ottimizzino le rese produttive partendo da un concetto di eliminazione degli scarti e sfruttamento consapevole di ogni momento della filiera.</p>
<p>Nel frattempo, l'opera di sensibilizzazione operata dai principali forum mondiali &egrave; battente e sempre pi&ugrave; supportata da evidenze di tipo scientifico. I mondi della scienza, della tecnica, dell'economia e dell'ecologia stanno sempre pi&ugrave; convergendo uniti verso l'obiettivo di fare accogliere questi nuovi modelli produttivi, dalle grandi catene produttive alle aziende centrali di settore. Allora sar&agrave; certamente pi&ugrave; facile riuscire a mettere in moto dei meccanismi di imitazione trascinanti il comparto agro-alimentare verso le direzioni sperate. <br />&nbsp;</p>