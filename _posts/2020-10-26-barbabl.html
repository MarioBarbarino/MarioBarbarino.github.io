---
title: Barbablù
image: SPORE.jpg
created_at: 2020-10-26 13:00:00.000000000 Z
author: Spore
layout: post
category: spore
tags: spore
original_link: https://sporerivista.wordpress.com/2020/10/26/barbablu/
---

<a href='https://sporerivista.wordpress.com/2020/10/26/barbablu/' target='_blank' > Leggi su Spore</a>
<p class="has-text-color" style="color:#2aa67d;">di Migi Catacchio.</p>



<hr class="wp-block-separator is-style-wide" />



<span id="more-906"></span>



<p>Un raggio di sole era arrivato a lambire il bordo dell’ampio letto. Nonostante le persiane abbassate quasi fino al pavimento, la stanza andava progressivamente irradiandosi di una delicata, dorata luce.</p>



<p>Aprì un occhio, ancora bistrato <em>non ho energie sufficienti neanche per aprire l’altro</em>. Ma bisognava, bisognava proprio alzarsi. Al risveglio, aveva subito realizzato con un brivido che era in quella casa, pressoché sconosciuta, altrui. L’intero mondo di un altro essere umano, a sua disposizione.</p>



<p>Pigramente si mise a sedere. Le lenti a contatto, che indossava dalla sera prima, facevano bruciare leggermente gli occhi, insieme al trucco sfatto. Valutò se emergere da quelle calde e rassicuranti coperte color caramello ed affrontare a piedi nudi il percorso verso il bagno, ma rimandò <em>ancora cinque minuti</em>. Investì quel tempo per studiare l’ambiente. Di giorno, la stanza sembrava diversa. L’ampio armadio, i quadri alle pareti, il comò di legno laccato con quello specchio dai bordi curvi. Aveva sempre l’impressione di essere <em>bella</em>, quando ci si rifletteva.</p>



<p>Vide la chiave. Poggiata sul piano di pietra del comodino, sotto il piccolo abat-jour, accanto al romanzo <em>Barbablù</em> della Nothomb, suo dono al padrone di casa. La chiave aveva una forma inconsueta, ricordava un piccolo tridente. Sorrise, pensando all’aria da impetuosa divinità ellenica dell’uomo cui apparteneva.</p>



<p>Kamitani Shin era entrato nella sua vita solo pochi mesi prima, al finissage semideserto di una “personale” in cui esponeva il reportage dell’ultimo viaggio in patria – occasione in cui aveva ottenuto il privilegio di fargli da assistente. Non era massiccio, né particolarmente alto, ma nessuno avrebbe esitato a definire il suo fisico imponente: forse era il suo carisma a dar l’impressione che dominasse lo spazio che lo circondava, come se riempisse tutto della sua presenza e del suo spirito. Le persone che lo conoscevano, uomini o donne che fossero, ne subivano facilmente il fascino – oppure ne detestavano immediatamente i modi bruschi, schietti. Non c’erano sfumature possibili: con quell’uomo nulla poteva essere tiepido ed insipido. Portava i capelli neri piuttosto lunghi, liberi, che gli conferivano un che di selvatico. Era un eccentrico, ma di quel tipo che non lo è per studiata posa, per far notare una presunta diversità dalla massa. Lui era altro &#8211; alieno, indifferente alle mode come alle influenze altrui, forte della sua identità, nel bene e nel male. Estremo, aveva perso la diplomazia che nello stereotipo ci si attende dai suoi compatrioti. Attento ai modi, era però poco incline a trattenersi dal dire ciò che pensava o rispondere a tono.</p>



<p>Fotografo free-lance, era arrivato a Roma più di vent’anni prima e parlava un italiano perfetto, venato appena dall’esotica inflessione. Quando si era stancato dei ritmi della capitale, aveva scelto una piccola città sul mare, dove ormai risiedeva da qualche anno e che per lui costituiva porto franco e rifugio nelle pause tra un viaggio e l’altro.</p>



<p class="has-text-align-center"><strong><em>La chiave</em></strong></p>



<p>Da una breve e burrascosa relazione era nata Shizuka &#8211; che ora era una giovane, bellissima donna. Colpiva dal primo istante il connubio di grazia delicata e silenziosa ironia <em>anche quando non sorride i suoi occhi mandano lampi</em>.</p>



<p>Scese finalmente dal letto, con poca convinzione &#8211; valutando se prendersi la libertà di prepararsi un caffè nella piccola cucina dell’appartamento. Raccolse le parigine che aveva abbandonato su una sedia, iniziò ad indossarle davanti alla specchiera. Si rammentò di quella scena di un vecchio film in cui la Loren sfilava delle calze in modo sensuale davanti a Mastroianni e si divertì a scimmiottarne le mosse, contemplando nello specchio il proprio aspetto. La sua pelle bianchissima, a contrasto col nero degli abiti che indossava, il fisico longilineo, occhi azzurri, grandi e tristi, coperti dai riccioli scuri.</p>



<p>Aveva voglia di scattarsi delle foto, per gioco, per sfida.</p>



<p>Prese una reflex e, regolati i parametri, stava puntando l’obiettivo della Canon verso il riflesso nella specchiera appannata dal tempo, quando qualcosa entrò nel suo campo visivo come in un brutto film <em>come in una stupida fantasia orripilante da ragazzini</em>.</p>



<p>Voltandosi, sperò che fosse uno scherzo della notte insonne ma realizzò che così non era. Una donna in miniatura, alta poco più di venti centimetri, puntava uno sguardo quieto nella sua direzione dal ripiano dell’altro comodino, opposto a quello su cui aveva trovato la chiave. Non era una bambola <em>è una cosa viva e mi sta guardando</em>.</p>



<p>Ci mise qualche secondo a riaversi dalla sorpresa, perciò non realizzò subito che la piccola figura aveva le esatte sembianze della figlia di Shin, Shizuka.</p>



<p>Si lasciò scivolare sul pavimento, continuando ad osservare con gli occhi sgranati la mini-fanciulla. I lunghissimi capelli ondulati, i lineamenti perfetti, le mani delicate. Somigliava in ogni dettaglio alla ragazza di cui aveva ammirato la bellezza fine, la tempra volitiva celata dietro al sorriso furbo.</p>



<p>«Ciao.»<br>Disse la visione. Aveva sempre amato i romanzi colmi di elementi fantastici ed inquietanti, ma di fronte a quell’inattesa presenza si sentiva incapace di parlare e nonrispose al saluto.<br>«Ti ricordavo più loquace.»<br>«Tu non puoi essere davvero Shizuka. <em>Cosa</em> sei?»<br>La visione fece una smorfia e rispose, rimarcando ogni parola:<br>«E-tu-cosa-sei?»</p>



<p class="has-text-align-center"><em><strong>Una figlia in scala ridotta</strong></em></p>



<p>“Shizuka”: un nome che evoca pace, tranquillità. <em>La versione in scala se ne frega di quello che evoca il suo nome</em>! Il suo tono era condiscendente e nello sguardo brillava una luce fredda e dura.</p>



<p>«Non sai cosa sei, infatti. Non sai cosa sia Kamitani Shin.»</p>



<p>Nella stessa occasione, aveva appreso che il nome SHIN si scrive con lo stesso kanji 心 di<em> kokoro</em>, &lt;cuore&gt;. Aveva spesso fantasticato su questi significati. Sembrava che un tale nome dovesse contenere un destino fantastico e fatale, l’uomo che lo portava non poteva che essere una creatura eccezionale. <br>E la creatura aveva ragione a porre quella domanda: chi o cosa era? La sua identità si era annullata, senza esitazione, in quella ammirazione cieca e nella volontà di lui, di un uomo di cui conosceva a malapena il cuore.</p>



<p>Come se potesse leggere i suoi pensieri silenziosi, la visione sorrise. Abbassò per un attimo lo sguardo, in un modo familiare che poteva ricordare quello di Shin, poi si lasciò scivolare dal ripiano e si avviò verso il corridoio facendo segno di seguirla.</p>



<p>Insieme attraversarono l’appartamento deserto. La piccola creatura si muoveva con passi talmente minuti che sembrava scivolare sulla tenebra che la circondava, assenza di luce e persino suono. Il silenzio era più opprimente del buio stesso.</p>



<p>Si fermò davanti ad una porta che non ricordava di aver mai notato, tinta di una punta di rosso cupo che ricordava quello intenso di certi vini meridionali, i preferiti di Shin.<br>Quell’unica nota di colore nella parete bianca annunciava uno spazio di rottura. Sentì il suo spirito contrarsi come di fronte ad un’imminente rivelazione.</p>



<p>Afferrò con decisione la maniglia, che non oppose resistenza. La porta era aperta.</p>



<p class="has-text-align-center"><em><strong>Cuore, lupo</strong></em></p>



<p>Gli occhi impiegarono qualche attimo prima di abituarsi all’oscurità. Man mano che i contorni prendevano forma, iniziava a distinguere dei ripiani. Lungo tutto il perimetro della parete correva una serie di mensole.<br>Vasi di cristallo, uno accanto all’altro, disposti nell’ordine meticoloso tipico di Shin. Accanto a ciascuno, un porta-ritratto recava una foto, decorata con un nastrino nero, come in Giappone usa per le immagini dei defunti. L’aria profumava intensamente di incenso con una nota metallica che ricordava il sangue.</p>



<p>Si avvicinò ai vasi: ognuno conteneva un cuore, probabilmente umano.</p>



<p>Attraversò con determinazione o spazio oscuro, e senza staccare lo sguardo dalla fila di vasi seguì la parete. In un angolo, un drappo attirò la sua attenzione. Gli si fece presso scivolando nell’ombra e nel profumolo afferrò senza esitazioni, saggiandone il tessuto pesante e morbido, e lo tirò con vigore.</p>



<p>Si scoprì alla sua vista un rosone di vetro raffigurante una luna rossa, piena, gigantesca. La luce esterna, passandovi attraverso, diventava un bagliore delicato che andava a riflettersi sulle superfici di cristallo dei vasi nella stanza, creando un sanguinario gioco di prismi.</p>



<p>L’intero spazio si tinse di rosso rubino &#8211; e fu come se la luce provenisse da quegli stessi cuori strappati. Il suo stesso viso, trasfigurato da un sorriso folle dell’estasi procurata da tanta efferata bellezza, venne riflesso all’infinito nei cristalli – e all’improvviso fu come essere al centro di mille sguardi, da cui provò l’impulso di ritrarsi.</p>



<p>L’improvviso chiarore aveva rivelato anche l’angolo estremo della camera: solo allora si accorse della sedia, una vecchia sedia di vimini tinto di bianco, munita di un’alta spalliera e braccioli rivestiti di velluto rosso. Somigliava ad un piccolo trono e sopra vi era accomodata una figura umana.</p>



<p>Si avvicinò: la bambola pareva contemplare un punto lontano, perso in un orizzonte che vedeva lei sola. Lentamente, protese una mano per seguire con una carezza delle dita la linea decisa del naso fino alla piccola bocca rosea. Il pallore del volto era esaltato dalla pennellata nera dei folti riccioli scuri, che incorniciavano due occhi azzurri, grandi e tristi. La voce di Shin spezzò il silenzio raccolto della sua contemplazione.</p>



<p>«Che cosa sono io?»<br>Proveniva dall’uscio, dove fino ad un attimo prima aveva lasciato la miniatura di Shizuka. In mano stringeva un lungo spillo acuminato.<br>Ricambiò lo sguardo con un brivido, che non era di orrore, e ripeté:<br>«Che cosa sono io?»<br>Poi si avvicinò a lui e mentre baciava piano le sue labbra, gli sfilò di mano l’arma</p>



<p class="has-text-align-center"><em><strong>La stanza segreta, ovviamente</strong></em></p>



<p>Si svegliò.<br>Aprì un occhio, ancora bistrato <em>non ho energie sufficienti neanche per aprire l’altro</em>.</p>



<p>Spostò il braccio dell’uomo, di cui sentiva il dolce peso sull’addome. Le lenti a contatto, che indossava dalla sera prima, facevano bruciare leggermente gli occhi, insieme al trucco sfatto. La stanza era avvolta in una penombra gentile, tutto era silenzioso. Scivolò fuori dalle coperte color caramello e incurante del freddo pavimento attraversò l’appartamento deserto.<br>Dove avrebbe dovuto esserci la porta rossa c’era un’ampia finestra, priva di tende.<br>La spalancò e fissò lo sguardo, velato di delusione, sul luccicore del mare, che faceva capolino dietro a basse terrazze candide. Aspirò a fondo il profumo della brezza mattutina. Dal mare arrivava un vento freddo.</p>



<p>Su un tavolino accanto alla finestra giaceva il grosso archivio fotografico di Shin, in cui conservava i lavori più significativi &#8211; preziosi per il cuore, diceva. L&#8217;aveva sfogliato la prima notte trascorsa in quel luogo, in una solitaria esplorazione degli spazi privati del suo mentore.<br>Riguardando ora quelle immagini di donne e uomini, indubbiamente oggetto di passioni lontane &#8211; histoires du temps passé &#8211; si rese conto che il ribrezzo superava la gelosia. Aveva già notato il dubbio negli sguardi velati, le braccia tese in mute suppliche, la solitudine delle figure sospese in immensi panorami statici? Sembrava che Shin finisse per cristallizzare chi amava in un&#8217;eterna fragilità, domare l&#8217;indomabile, legare con promesse mai pronunciate.<br>Invece, finiva per mangiarti.</p>



<p>Mangiarsi ciò che eri e farti desiderare di essere ciò che lui voleva fossi, mentre la sua personalità ingombrava ogni angolo della tua esistenza. Farti desiderare di essere all&#8217;altezza di quella collezione di preziosi spettri, sospesi in eterno, sottesi come divinità, ma pallidi e vuoti?<br>Lungi dall&#8217;essere l&#8217;amante mostruoso delle fiabe, Shin era dominato da un ego vorace che ingoiava tutto, alla cui ombra non si poteva crescere né conoscersi.&nbsp;<br>Richiuse l&#8217;archivio &#8211; <em>è ora di andare</em>.</p>



<p>Poco dopo, passava davanti all’ingresso dello stabile. Quando l’anziana portinaia l&#8217;apostrofò con voce chioccia.<br>«Mannaggia cumm’è fridde mantemane! Sebastiano, statti attento che ti pigli una cosa!»<br>Sebastiano, il sopravvissuto, le sorrise mentre abbandonava il mazzo di chiavi nella cassetta delle lettere &#8211; e si avviò per l&#8217;ultima volta tra gli oleandri del vialetto.</p>



<p class="has-text-align-center"><strong><em>Risveglio</em></strong></p>



<hr class="wp-block-separator is-style-wide" />



<p class="has-text-color" style="color:#2aa67d;">Migi: funambola del lavoro pendolare e della genitorialità 2.0 &#8211; innamorata suo malgrado della propria famiglia sfacciatamente allargata e capillarmente sparpagliata nel nordest &#8211; trova il tempo per collaborare con la galleria-laboratorio di Torino<em> This Is My Church</em>.&nbsp;I suoi lavori sono composti da parole, dipinti, illustrazioni a china, fotografie. Non le importa se piace ciò che fa, perché ciò che conta è danzare senza rimpianti.Ama il linguaggio onirico e i simboli, gli enigmi, il dispiegarsi della mente umana, la ricerca di senso.Se si volesse mettere i generi che preferisce in una stanza, Ligotti farebbe compagnia a C.S. Lewis, Charlotte Brontë a Borges, Colin Dexter ad Anaïs Nin e Henry Miller: in questo&nbsp; party da sogno, Mozart suonerebbe con gli Yeah Yeah Yeahs. Mentre Lynch mostra il suo filmino delle vacanze.</p>



<p class="has-text-color" style="color:#2aa67d;">Immagine: Migi Catacchio.</p>