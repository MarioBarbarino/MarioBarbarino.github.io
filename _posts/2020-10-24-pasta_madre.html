---
title: Pasta Madre
image: VERDE.jpg
created_at: 2020-10-24 08:46:52.000000000 Z
author: Verde
layout: post
category: verde
tags: verde
original_link: https://verderivista.wordpress.com/2020/10/24/pasta-madre/
---

<a href='https://verderivista.wordpress.com/2020/10/24/pasta-madre/' target='_blank' > Leggi su Verde</a>
<div class="wp-block-image"><figure class="aligncenter size-large"><a href="https://verderivista.files.wordpress.com/2020/10/img-0273.jpg"><img data-attachment-id="22345" data-permalink="https://verderivista.wordpress.com/img-0273/" data-orig-file="https://verderivista.files.wordpress.com/2020/10/img-0273.jpg" data-orig-size="1080,1350" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;1599673097&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="img-0273" data-image-description="" data-medium-file="https://verderivista.files.wordpress.com/2020/10/img-0273.jpg?w=240" data-large-file="https://verderivista.files.wordpress.com/2020/10/img-0273.jpg?w=700" src="https://verderivista.files.wordpress.com/2020/10/img-0273.jpg?w=819" alt="" class="wp-image-22345" srcset="https://verderivista.files.wordpress.com/2020/10/img-0273.jpg?w=819 819w, https://verderivista.files.wordpress.com/2020/10/img-0273.jpg?w=120 120w, https://verderivista.files.wordpress.com/2020/10/img-0273.jpg?w=240 240w, https://verderivista.files.wordpress.com/2020/10/img-0273.jpg?w=768 768w, https://verderivista.files.wordpress.com/2020/10/img-0273.jpg 1080w" sizes="(max-width: 819px) 100vw, 819px" /></a><figcaption><a href="https://www.instagram.com/clahoudini__/">Claudia D&#8217;Angelo</a></figcaption></figure></div>


<div dir="ltr" style="text-align:justify;"><strong>Valentina Di Cataldo</strong><em> ha trentatré anni e viene da Milano, ha studiato filosofia, divora parole e scrive moltissimo. Ha pubblicato su Linus, Colla, Spore e varie altre riviste non-Verde, ha collaborato con Book Detector, agenzie letterarie e case editrici indipendenti. Ha scritto due romanzi, entrambi semifinalisti al Premio Nazionale di Letteratura Neri Pozza.</em></div>
<div dir="ltr" style="text-align:justify;"><em>Organizza i Cortili inVersi, festival di poesia, letture, musica e arti performative in luoghi non convenzionali. Chissà che non si riesca a incastrarla nelle prossime dirette del lockdown atto secondo che, in quanto redazione tutta, sentiamo sempre più imminente.</em></div>
<div dir="ltr"> </div>
<div dir="ltr" style="text-align:justify;"><em>Oggi Valentina ci propone </em>Pasta Madre<em>, che in qualche modo ci aiuta a tenere in piedi il filone culinario a cui sembriamo esserci affezionatə nelle ultime settimane. Lunedì torna Sicignano, preparate i pugni.</em></div>
<div dir="ltr" style="text-align:justify;"> </div>
<div dir="ltr" style="text-align:justify;"><em>Il collage è di </em><strong><a href="https://verderivista.wordpress.com/category/claudia-dangelo/" target="_blank" rel="noopener">Claupatra</a></strong><em>.</em></div>
<p><span id="more-22403"></span></p>
<p> </p>
<p style="text-align:justify;">«Allora, le quantità?»<br />«Le quantità sono cose che sanno le mani».<br />Era chiaro che mia madre non avrebbe aggiunto una parola. Il suo era un modo come un altro per inchiodarmi alle mie mancanze, così mi è venuto il nervoso e quella sera non ho cominciato un bel niente.<br />Mia madre non vive con me, sta a chilometri di distanza. Visto che su Whatsapp non rispondeva, l&#8217;ho chiamata e le ho chiesto di svelarmi l&#8217;antica ricetta segreta di famiglia. Mi è sembrato che anche a voce facesse la sostenuta, forse perché era da Natale che non telefonavo, ma non le ho lasciato il tempo di attaccare con la solfa del<em> ti fai viva solo quando hai bisogno</em>.<br />«Quanto basta di questo, quanto basta di quello. Devi regolarti a occhio. Se proprio ci tieni, comincia a fare e poi ti aggiusti».</p>
<p style="text-align:justify;">Il giorno dopo ho passato tre ore a saltellare tra tutorial su youtube e profili Instagram e alla fine sono riuscita a carpire il grandissimo segreto. Era su almeno tre canali, spiegato a viva voce e poi riassunto in stop motion, per essere sicuri. Mia madre non l&#8217;ho richiamata, volevo aspettare i primi risultati prima di mandarle il mio selfie più riuscito.<br />Sarà stata l&#8217;influenza generale: in quel periodo più o meno tutti quelli che conoscevo erano lì a farsi i selfie con la pizza impastata a mano. Io di pane in casa non ne avevo mai fatto prima e nemmeno dopo se è per questo. Rinchiusa dentro invece ci vivevo già da sei mesi, da quando mi è scaduto il contratto al call center e mia madre l&#8217;hanno rimandata indietro dopo l&#8217;ultimo ciclo di chemio, ma non è che fosse mai importato a nessuno. Tutt&#8217;al più la vicina mi bussava qualche volta per lamentarsi delle docce che facevo a tarda notte, ma la storia finiva con un paio di bestemmie lanciate al muro e io riottenevo la mia privacy.</p>
<p style="text-align:justify;">L&#8217;inizio è stato scomodo: mi mancavano gli ingredienti, anche quelli fondamentali. Innanzitutto ho dovuto procurarmi una mela soltanto per conficcare il torsolo nell&#8217;impasto e innescare la fermentazione. Poi non trovavo la farina. Tutte sparite: zerozero, integrali, semola, chi l&#8217;avrebbe immaginato. Io al supermercato già ci andavo poco di mio, figuriamoci adesso. Fortuna che ho scoperto un negozio all&#8217;ingrosso che faceva consegne anche fuori zona. Tempo tre giorni e avevo in casa una scorta da venti chili.<br />Suppongo di essere stata un po&#8217; troppo competitiva, o di aver sottostimato il significato del termine raddoppiare. Eppure le istruzioni le ho seguite alla lettera. Mi sono affidata al pensiero magico delle proporzioni: la stessa quantità di farina, la metà di acqua. Ho ottenuto una palla gonfia con delle escrescenze tumorali che si afflosciava e si sgonfiava a seconda degli umori. Ogni tre giorni ho scartato lo strato esterno e sciolto il resto in acqua tiepida fino a ottenere un colore da vinavil diluito, poi l&#8217;ho riunita in palline di nuova farina, ogni volta daccapo fino al raddoppio. Ha funzionato al punto che al quinto rinfresco la cucina era invasa di vasetti, piatti, ciotole, bicchieri stracolmi di pasta madre a vari stadi di lievitazione. Ho preso la decisione più razionale: ignorarli finché possibile, poi partire dal più vecchio e occuparmene per cicli. Sono giorni che seguo questa scansione. Quando arrivo all&#8217;ultimo è già ora di ricominciare.</p>
<p style="text-align:justify;">Il lievito non è niente di bello, c&#8217;è da riconoscerlo. Mi impiastriccia le dita, invadente e morboso mentre cerco la proporzione perfetta, ma non cedo: devo raggiungere un livello di perfezione inconfutabile e ottenere quel selfie perfetto. Solo a quel punto potrò scattare, spedire, telefonare a mia madre a centinaia di chilometri e rinfacciarle in maniera oggettiva tutto quello che lei da sempre è convinta che io non sia in grado di fare. Tipo badare a me stessa, o avere una vita adulta, o trovarmi un lavoro vero e un fidanzato, o fare dei figli o il pane in casa.</p>
<p style="text-align:justify;">Quando ero piccola cercava di insegnarmi. <em>Il pane si impasta strizzando poi si gira tre volte e si lascia riposare una notte. Però non lo devi sbirciare. Se lo guardi non lievita.</em><br />I ravioli li faceva la domenica e per le feste, quando venivano i parenti. Cinque, sei chili di farina tutti insieme per fare bella figura, per sotterrare la fatica nell&#8217;impasto. <em>La sfoglia si passa sette volte fino a quando è omogenea</em>, fino a quando non mi si staccavano i gomiti a furia di girare la macchinetta. <em>Dopo si stende e si mette il ripieno</em>. Le mie giornate si riempivano di ricotta e spinaci. Trovavo sempre scuse per non aiutarla, la abbandonavo in cucina e me ne andavo in un&#8217;altra stanza. Non che capissi davvero. Era più una certezza muta, scontrosa, la sicurezza di saperla lì a vigilare, a cercare di plasmarmi come un impasto. Io però strabordavo. Rifiutavo tutto. Cercavo di ignorare la dedizione assurda con cui si ammazzava di lavoro e dei rituali che si era scelta. Poi mi sentivo in colpa e tornavo almeno per tagliare. Tagliare era l&#8217;unica parte che sopportavo: vedere come da una striscia di pasta riemergevano tanti quadrati regolari, linee ondulate con al centro la bolla formata dalla mano a coppetta, ben chiusa ai lati. Passavo una rondellina poco affilata che cigolava su se stessa come un triciclo da circo e poi depositavo i ravioli ben divisi, separati l&#8217;uno dall&#8217;altro. <em>Lasciagli spazio. Devono respirare.</em> Dal suo tono trapelava una soddisfazione sfinita per quella fatica riuscita e trasformata in oggetti da ingoiare. Cibo. Ravioli. Immaginavo che fossero buste da lettera da inviare oltreoceano. Una parte di me si spediva con ogni raviolo. Il più lontano possibile. Non ho mai assaggiato neanche uno di quei suoi risultati, solo all&#8217;idea mi veniva il vomito. Il perché non gliel&#8217;ho mai spiegato. Appena ho potuto me ne sono andata davvero.<br />Lo so che è per questi <em>dispiaceri</em> che alla fine si è ammalata. A forza di lamentarsi che la vita non era mai come avrebbe dovuto. Delle fasi del tumore non ho seguito granché. So solo che fa delle cure e per il resto chissà.<br />A guardarla bene, però, questa pasta madre un po&#8217; le assomiglia: sembra che stia per morire e poi invece in qualche modo&#8230; Fisso la ciotola per cercare di scoprire sul fondo la sua faccia troppo rotonda gonfiata dal vetro. <em>È tutta colpa tua, </em>le dico.<br />L&#8217;impasto non risponde, cos&#8217;altro deve fare. Lo guardo con odio. A volte dentro ci trovo le cose che non abbiamo fatto insieme, a volte non ci trovo proprio niente. A volte penso che il mio sia un modo per cercare di trattenere anche quello che non c&#8217;era, un trick della mente per intrappolarmi nelle alveolature. Forse se incordo bene rimarrà così per sempre e io potrò smettere di scappare. Ma non riesco a guardare davvero.<br />Ripenso ai ravioli. Sono quello che mi manca di più, ma non sarei capace. E poi per i ravioli il lievito non serve e io al momento ho soltanto mucchi di madre che non so gestire.<br />Non so come andrà a finire. Mi attengo scrupolosamente alla ricetta: la stessa quantità in farina, la metà in acqua. Ho bisogno di certezze per procedere. Mi preoccupo solo che prima o poi non avrà più spazio e dovrà scoppiare, questo impasto così azzardato, tenuto in equilibrio su ricette monche.</p>
<p style="text-align:justify;">Ultimamente penso che dovrei decidermi a impastarlo, il pane, prima o poi, ma poi mi mancano le energie. Mi accontento della pasta madre come surrogato. Sembra incredibile e invece funziona. Mi chiudo dentro questa membrana attraverso cui guardo il mondo, mi ci accoccolo al centro, sto rannicchiata a respirarne l&#8217;odore tiepido. L&#8217;odore si intrufola in ogni poro, dentro la pelle, nei tessuti e nei mobili, mi stordisce come una droga, mi calma. È l&#8217;unica cosa ancora viva in questa casa: la pasta madre che le somiglia. Assecondo il suo chiedere spazio, rincorro il suo non bastarsi mai. Le ciondolo intorno, mi piego ai suoi ritmi. Lei rimane lì, monca di conseguenze, e io la contemplo con l&#8217;ammirazione che concedo alle possibilità inesplorate.  Quello che non è stato, quello che non sarà mai. Tutto è pasta madre, dentro di me e intorno. L&#8217;unica via per ritrovarmi in questo casino.<br />Ci rimango per ore, senza dormire, senza mangiare. Mi riduco a tarda notte, lo stomaco che brucia, in cerca di sollievo, piena di schifo per gli elementi della digestione. È allora che mi rivolgo all&#8217;impasto con più fervore, come una preghiera. Spilucco pezzettini che stacco con le dita infilate nei vasetti e di cui faccio palline da infilarmi tra le labbra, poi le lascio sciogliere, viscide, gommose, tra la guancia e i denti. A volte le ingoio tutte insieme per non sentire il sapore di yogurt scaduto. A volte vomito subito, altre volte passano un paio di giorni prima che il mio corpo si ricordi di rifiutare tutto questo.</p>
<p style="text-align:justify;">So che non potrà durare a lungo. A volte mi soffoca, e allora vorrei squarciarla, reciderla e separarne le parti come facevo con la rondella dei ravioli; bucarla, lasciare uscire l&#8217;ossigeno, farla sgonfiare. Lasciarla morire per farmi spazio, uscire dalla bolla, uscire addirittura dalla casa. Poi mi ricordo che non posso. Nessuno esce di casa. Chissà se hanno tutti le loro paste madri dentro cui rintanarsi in posizione di difesa fino alla fine di questa gestazione. Ma poi a chi può importare come vivo? Anche la vicina ha smesso di bussare da quando io ho smesso di farmi la doccia.<br />Mi accorgo che a furia di strizzare l&#8217;impasto ho addosso gli stessi suoi acciacchi, dolori irreversibili tra il collo e le spalle, i polsi, i gomiti, gli avambracci, sono pezzi di corpi rotti. Forse la differenza tra noi e questo impasto è che i corpi a un certo punto si consumano, non sono in grado di risorgere da se stessi.<br />Ora lo so: dovrei solo chiamarla e trovare il coraggio di parlarle, mandarle quel selfie così com&#8217;è, con tutte le sue imprecisioni. Potrebbe essere la nostra unica chance di rimettere i conti in pari. Ma qui è tutto sospeso e in fondo forse aveva proprio ragione lei: non ne sono capace. Guardo ancora i miei mille vasetti con il loro contenuto, lo osservo occupare il mio posto, invadere tutto, diventare man mano l&#8217;unica verità possibile. Non ho altra scelta se non accettarlo. Faccio un respiro con l&#8217;aria che resta. Nessuna risposta. È solo un impasto lievitato, fa quello che deve.</p>
<p style="text-align:right;"><em>Valentina Di Cataldo</em></p>