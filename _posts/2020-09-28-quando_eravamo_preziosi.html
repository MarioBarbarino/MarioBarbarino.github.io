---
title: Quando eravamo preziosi
image: SPECULARIA.jpg
created_at: 2020-09-28 06:00:00.000000000 Z
author: Specularia
layout: post
category: specularia
tags: specularia
original_link: https://speculariarivista.com/2020/09/28/quando-eravamo-preziosi/
---

<a href='https://speculariarivista.com/2020/09/28/quando-eravamo-preziosi/' target='_blank' > Leggi su Specularia</a>
<p class="has-text-align-right"><em>“Potrebbe piovere”<br>Igor, Frankenstein Junior</em></p>



<p>Avevo circa la vostra età quando ha cominciato a diffondersi il virus.<br>Otto anni, o nove.<br>Ricordo le prime avvisaglie.<br>Piero Liguori, sporco secchione, smette di venire a scuola da un giorno all’altro.<br>La maestra ci dice che suo padre s’è beccato una brutta malattia e l’ha attaccata alla mamma e per quello Piero è andato a vivere coi nonni a Torino.<br>Sticazzi.<br>Piero sta antipatico a tutti e non è che la cosa ci tocchi molto. In più, dopo quel che è successo l’anno prima, abbiamo fatto tutti il callo alle malattie e pace. Al limite ci facciamo altri sei mesi di telelezioni e mascherine.<br>La cosa strana è che il babbo del Liguori viene comunque tutti i giorni all’uscita di scuola. Non c’ha da prendere nessuno ma se ne sta là, in impermeabile anche quando non piove. Ci fissa mentre usciamo, spalanca il sorriso e ci guarda mentre abbracciamo i genitori o i nonni.<br>Quando chiedo a mia mamma che ha quel signore lei mi risponde che è solo un uomo tanto triste, che evidentemente gli manca il figlio e viene là davanti per quello.<br>Ancora non si sa che c’è un virus in giro e che Babbo Liguori è il Paziente Zero.<br>In due o tre settimane i casi in Italia si moltiplicano e i telegiornali cominciano a parlarne. Io so solo che i miei fanno lo sguardo preoccupato e cambiano canale.<br>E mi va pure bene. Non ho mai potuto guardare i Teen Titans all’ora di cena e ora posso. Ben venga qualsiasi cosa stia succedendo, no?<br>Un giorno, all’uscita di scuola, mamma mi sta togliendo lo zaino quando Babbo Liguori si avvicina e la tocca su una spalla. Lei lancia un urlo, si divincola, mi prende per mano e scappiamo.<br>Ricordo che quasi mi stacca il braccio e poi arriviamo a una fontanella e lei comincia a lavarsi la spalla con l’acqua gelida come se proprio lì si fosse bruciata.<br>«Che c’è?» le chiedo.<br>«Nulla. Mi ha fatto male la cinghia della borsa» risponde lei.<br>Ma non ha una borsa.<br>La sera, a casa, sento che parla con mio padre nell’altra stanza e gli racconta tutto. Lui le chiede qualcosa e lei comincia a piangere e gli dice: «Sì, penso di sì». Allora anche lui piange per un po’, poi viene in camera mia e mi dice di fare le valigie, presto. Che devo subito andare dai nonni al mare.<br>Stavolta anche se sono vacanze gratis mi preoccupo pure io. Allora riempio le borse con babbo e mentre ce ne stiamo per andare mamma mi viene a salutare e mi stampa prima un bacio sulla fronte, come fa sempre, ma poi mi bacia la bocca fortissimo &#8211; un bacio umido &#8211; e babbo è costretto a strapparmela di dosso e nel farlo le tocca i capelli e a quel punto lo vedi che gli succede qualcosa.<br>In auto supera tutti i limiti di velocità, ogni tanto mi lancia uno sguardo imbarazzato, si liscia continuamente la patta dei pantaloni, così, e quando arriviamo a casa dei nonni mi fa scendere e mi lascia davanti al cancello.<br>«Suona e fatti aprire» dice. Poi, sgomma via.<br>E io non posso sapere che a due isolati di distanza c’è il cortile di una chiesa dove un mucchio di bambini giocano dopo catechismo. Non posso immaginare babbo che frena, si ferma, esce d’auto e gli si avvicina come una bestia affamata.<br>Quello che posso vedere è il suo viso al telegiornale quella sera, nel secondo prima che nonna metta su Rai-YoYo dove Lupo Lucio ne sta combinando una delle sue.<br>Passano due settimane e viene dichiarata l’emergenza nazionale.<br>Viene pure istituito un corpo armato composto per metà da militari di professione e per metà da membri del MOIGE.<br>I bambini – tutti i bambini – dovranno restare separati dagli adulti, per un po’.<br>Si decide che i centri d’accoglienza saranno, perlopiù, vecchie colonie fasciste. A quanto pare, in Italia, ce ne sono tantissime: casermoni in località vacanziere con camerate e tutto, letti e mobili degli anni Trenta, cucine attrezzate. Una volta ci passavano l’estate i figli dei tesserati al partito e ora andremo tutti là.<br>Nonno e nonna dicono che è per il mio bene. Che dovrò starmene nascosto finché non si trova il vaccino. Che i grandi sono diventati pericolosi.<br>«Pericolosi come?» chiedo io.<br>E quelli si rifiutano di spiegarmi. «Come le api» dice nonna. «Come i fiori» dice nonno. Ma in realtà è qualcos’altro e lo sappiamo tutti.<br>Al punto di raccolta per la partenza ci sono decine di bambini accompagnati. I genitori hanno quasi tutti guantoni da forno chiusi col nastro adesivo sui polsi, giacche imbottite, mutande fissate sopra i pantaloni con la spillatrice, maschere da hockey o da scherma. La malattia si trasmette col tocco e sotto i dodici anni si è immuni; almeno questa è l’informazione che m’è arrivata.<br>Qualche bimbetto piange e chiede l’ultimo abbraccio di mamma ma nessuno si abbraccia, altri hanno gli occhi spalancati e l’aria terrorizzata.<br>L’autista è un adulto che ci dice «dovete stare tranquilli, ho avuto un incidente in bici quando avevo la vostra età» e si indica la patta dei pantaloni e noi tanto tranquilli non stiamo.<br>Guida fino alle montagne dove c’è la colonia e dai finestrini dell’autobus vediamo che l’edificio è circondato da uomini e donne di ogni età.<br>Si affollano attorno al cancello, stringono le sbarre, sbatacchiano gli uni sugli altri.<br>Sembrano gli zombie di un film che ho visto una notte, di nascosto, e tutti cercano di arrampicarsi ma ricadono giù e quando vedono l’autobus ci circondano e si aprono le patte dei pantaloni o si sollevano le magliette e sbandierano le parti intime, strizzano le tette o fanno girare gli uccelli come pale di elicottero e poi si mettono a cantare: «C’mon baby come on!»<br>«Cosa vogliono?» chiedo a un ragazzetto più grande seduto accanto a me.<br>«Come, non lo sai?» dice lui.<br>«No. Sono stato coi nonni fino a ieri» rispondo io.<br>«E’ la malattia. P-21. Si dice sia nata in Giappone quando un appassionato di manga erotici ha morso un ricercatore. Da lì si è sparsa ovunque. Vogliono scoparci».<br>Io non lo so cosa vuol dire quella parola ma non posso nemmeno fare brutta figura e allora dico: «Eh, già».<br>Alla colonia non si sta male. Ci sono le suore che si prendono cura di noi e non ci fanno avvicinare ai cancelli. Non che ce ne sia bisogno, da quando un cinquenne di nome Maurizio c’è corso contro pensando di vederci in mezzo i suoi genitori, la folla se lo è preso e noi abbiamo tutti capito in anticipo un mucchio di cose da grandi.<br>Giochiamo, facciamo lezione, impariamo cose da suore come cucinare, pregare o usare l’arco e le frecce. All’inizio arrivano autobus quasi ogni giorno. Poi, d’improvviso, smettono.<br>Un giorno le suore moriranno e allora eleggiamo un Capo tra noi.<br>Il Capo giura che non diventerà mai adulto.<br>Da fuori i cancelli continuano ad arrivare ansimi, urla e brutte parole.<br>Ormai ci siamo abituati. È il suono del mondo.<br>Quando nasce il primo bambino dentro la Colonia giuriamo che ce ne prenderemo cura tutti assieme.<br>Ricordiamo i giorni prima del contagio, quando eravamo preziosi.<br>Giuriamo anche che gli racconteremo tutto, tutto quel che ci è successo.<br>Voi nuovi bambini avete il diritto di sapere.<br>Adesso la cosa più preziosa siete voi.</p>



<hr class="wp-block-separator is-style-wide" />



<h3>L&#8217;autore</h3>



<p><strong>Federico Guerri</strong> è stato morso da un libro quando era piccolo e da allora ha bisogno di storie per sopravvivere. Vive in teatro seminando drammaturgie, ogni tanto pubblica pure qualche libro. Tra gli altri: <em>Questa sono io</em>, <em>24:00:00 &#8211; Una commedia romantica sulla fine del mondo</em> (candidato allo Strega 2015) e <em>L&#8217;inverno di Bucinella</em>, raccolta dei primi 100 racconti del folle progetto che trovate su <a href="https://www.facebook.com/bucinella"><strong>Facebook</strong></a>.</p>