---
title: 'Pagliacci in città: i clown di Heinrich Böll e Todd Phillips'
image: TRE_SEQUENZE.jpg
created_at: 2020-10-20 07:02:00.000000000 Z
author: Tre sequenze
layout: post
category: tre-sequenze
tags: tre-sequenze
original_link: https://tresequenze.com/2020/10/20/opinioni-di-un-joker/
---

<a href='https://tresequenze.com/2020/10/20/opinioni-di-un-joker/' target='_blank' > Leggi su Tre sequenze</a>
<p></p>



<p class="has-text-align-justify">Una sera della scorsa estate, non ricordo né dove né perché, insieme ad alcuni amici siamo finiti a parlare di <em>Opinioni di un clown</em>. Appena rincasato, questo sì che lo ricordo, sono andato al terzo ripiano della mia libreria. Mondadori, 1979. Traduzione di Amina Pandolfi. <em>La caduta</em> di George Grosz in copertina. Era proprio l&#8217;edizione &#8211; trafugata dalla casa di qualche parente &#8211; in cui l’avevo letto prima al ginnasio e poi a ventisette anni, per prepararmi a un viaggio in Germania. <strong>Jack in the book: dalle pagine di Böll è saltato fuori… Joker.</strong></p>



<figure class="wp-block-image size-large is-resized"><img loading="lazy" data-attachment-id="2550" data-permalink="https://tresequenze.com/22178632477/" data-orig-file="https://tresequenze.files.wordpress.com/2020/10/22178632477.jpg" data-orig-size="900,1370" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="22178632477" data-image-description="" data-medium-file="https://tresequenze.files.wordpress.com/2020/10/22178632477.jpg?w=197" data-large-file="https://tresequenze.files.wordpress.com/2020/10/22178632477.jpg?w=673" src="https://tresequenze.files.wordpress.com/2020/10/22178632477.jpg?w=673" alt="" class="wp-image-2550" width="309" height="470" srcset="https://tresequenze.files.wordpress.com/2020/10/22178632477.jpg?w=309 309w, https://tresequenze.files.wordpress.com/2020/10/22178632477.jpg?w=618 618w, https://tresequenze.files.wordpress.com/2020/10/22178632477.jpg?w=99 99w, https://tresequenze.files.wordpress.com/2020/10/22178632477.jpg?w=197 197w" sizes="(max-width: 309px) 100vw, 309px" /></figure>



<p class="has-text-align-justify">Non ci credete? Sentite qua: «Mi guardai nello specchio: i miei occhi erano completamente vuoti, per la prima volta non avevo bisogno di fissarmi allo specchio per una mezz’ora e fare ginnastica facciale per svuotarli. Era il volto di un suicida e quando cominciai a truccarmi il mio volto era il volto di un morto. Mi spalmai la faccia di vaselina e spezzai un vecchio tubo di biacca mezzo secco, ne spremetti fuori tutto quello che c’era ancora dentro e mi stesi la biacca su tutta la faccia: non un solo segno nero, non un punto rosso, tutto bianco, anche le sopracciglia ricoperte di bianco; sotto tutto quel bianco i capelli sembravano una parrucca, la bocca, pulita, era scura, quasi bluastra, gli occhi azzurri come un cielo di pietra, vuoti come quelli di un cardinale che non vuole confessare neppure a se stesso di aver già perso la fede da molto tempo. Non avevo neppure paura di me stesso».</p>



<figure class="wp-block-image size-large is-resized"><img loading="lazy" data-attachment-id="2554" data-permalink="https://tresequenze.com/s-l400/" data-orig-file="https://tresequenze.files.wordpress.com/2020/10/s-l400.jpg" data-orig-size="400,369" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="s-l400" data-image-description="" data-medium-file="https://tresequenze.files.wordpress.com/2020/10/s-l400.jpg?w=300" data-large-file="https://tresequenze.files.wordpress.com/2020/10/s-l400.jpg?w=400" src="https://tresequenze.files.wordpress.com/2020/10/s-l400.jpg?w=400" alt="" class="wp-image-2554" width="367" height="339" srcset="https://tresequenze.files.wordpress.com/2020/10/s-l400.jpg?w=367 367w, https://tresequenze.files.wordpress.com/2020/10/s-l400.jpg?w=150 150w, https://tresequenze.files.wordpress.com/2020/10/s-l400.jpg?w=300 300w, https://tresequenze.files.wordpress.com/2020/10/s-l400.jpg 400w" sizes="(max-width: 367px) 100vw, 367px" /></figure>



<p class="has-text-align-justify"><strong>Hans Schnier, il clown protagonista del romanzo di Böll, è un fratello minore del primo Joker – antieroe fumettistico della Dc Comics che comparve per la prima volta ottant’anni fa, nel 1940 – ed è un fratello maggiore del Joker più recente, quello di Joaquin Phoenix e Todd Philipps.</strong> Se pensiamo alla pellicola del 2019, leggere certe pagine di <em>Opinioni di un clown</em> diventa un’operazione continua di rinvii e travasi. Hans ricorda Arthur Fleck nei movimenti tristi e baldanzosi del corpo e del pensiero, nelle grottesche pantomime, nella solitudine. Hans ricorda Arthur quando sostiene che ciascuno di noi si porta al collo o sul petto le onorificenze dei propri momenti eroici (e questo aggrapparsi al passato, dice, «è l’ipocrisia»). Ricorda Arthur quando ammette di aver commesso la colpa più grave per un clown: suscitare pietà. Lo ricorda persino quando dal suo balcone al quinto piano cerca invano lo scintillio del marco che ha gettato giù nella strada, e di punto in bianco si mette a pensare se sia meglio essere cattolico o luterano. C’è di più. Fleck vive la fine di un amore, quello per sua madre, mentre Schnier è stato piantato da una donna che ha il nome di tutte le madri: Maria.</p>



<div class="wp-block-image"><figure class="aligncenter size-large"><img data-attachment-id="2561" data-permalink="https://tresequenze.com/marienkirche/" data-orig-file="https://tresequenze.files.wordpress.com/2020/10/marienkirche.jpg" data-orig-size="523,600" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="marienkirche" data-image-description="" data-medium-file="https://tresequenze.files.wordpress.com/2020/10/marienkirche.jpg?w=262" data-large-file="https://tresequenze.files.wordpress.com/2020/10/marienkirche.jpg?w=523" src="https://tresequenze.files.wordpress.com/2020/10/marienkirche.jpg?w=523" alt="" class="wp-image-2561" srcset="https://tresequenze.files.wordpress.com/2020/10/marienkirche.jpg 523w, https://tresequenze.files.wordpress.com/2020/10/marienkirche.jpg?w=131 131w, https://tresequenze.files.wordpress.com/2020/10/marienkirche.jpg?w=262 262w" sizes="(max-width: 523px) 100vw, 523px" /><figcaption><strong>Marienkirche in Bonn mit Häusern und Schornstein&nbsp;</strong>&#8211; August Macke</figcaption></figure></div>



<p class="has-text-align-justify"><strong>La città in cui si svolge <em>Opinioni di un clown</em> è Bonn. Luci basse, case vuote di voci e piene di una desolazione che i personaggi di Böll sembrano perseguire intenzionalmente.</strong> È soprattutto nelle scene d’interni che questa Germania post-bellica raccontata dall’Ovest somiglia alla distopica Gotham/New York City di Todd Phillips. Il cicaleccio del mondo esterno risuona nella mente del protagonista durante le sue colazioni solitarie, e i monologhi sostituiscono i dialoghi. «Si parla di katholon, di stato corporativo, della pena di morte che richiama negli occhi della signora Blothert uno scintillio così strano e alza la sua voce a stridule sonorità in cui il riso e il pianto si mescolano in maniera lasciva. Hai tentato di consolarti con lo stantio cinismo di sinistra di Fredebeul: inutilmente. Inutilmente avrai cercato di arrabbiarti dello stantio cinismo di destra di Blothert. C’è una bella parola: niente. Non al Kanzler o al katholon, pensa al clown che piange nella vasca da bagno, al caffè che gli sgocciola sulle pantofole».</p>



<p class="has-text-align-justify">Messo alle strette, quando suo fratello Leo gli chiede: «Ma che tipo di uomo sei, in conclusione?», Hans Schnier risponde: «Sono un clown e faccio raccolta di attimi». Far ridere è una questione di istanti, sembra dirci il personaggio di Böll. L’attimo è l’unità di misura dell’esibizione di un giullare, è quando il clown accende la miccia con una smorfia o una battuta, proprio come fa Joker in alcune delle sue più celebri apparizioni prima del film di Phillips, rivelandosi una bomba di comicità perturbante, pronta a esplodere in ogni momento e con gente di ogni età. Fa ridere quando dice: «Non rubare la barbara in barba al barbaro» nel Batman di Tim Burton; fa ridere in <em>The Killing Joke</em> quando dalla sua pistola esce una bandierina o quando racconta la barzelletta, spaventosa quanto spassosa, che chiude il fumetto; fa ridere persino con la faccia mefistofelica di Heath Ledger. «Quello là con i capelli verdi» ridacchia la mia nipotina di tre anni, mentre appiccichiamo le figurine sull’album Panini di Batman.</p>



<p class="has-text-align-justify"><strong>Joker non stanca e non si esaurisce dal 1940. Non è riuscito a darne una versione definitiva nemmeno Jack Nicholson, uno che quando interpreta un personaggio lo immortala.</strong> Riuscireste a immaginare Randle McMurphy o Jack Torrance con una faccia diversa? Eppure i protagonisti di <em>Qualcuno volò sul nido del cuculo</em> e di <em>Shining</em> mica li hanno inventati Milos Forman, Kubrick, i loro sceneggiatori; nossignori: si tratta di personaggi che avevano già una bella fetta di vita quando Nicholson si fece carico di loro, erano creazioni uscite dalla penna di gente come Ken Keasey e Stephen King, accidenti. Ma non hanno avuto scampo: l’attore di Neptune City ha vinto su di loro. Joker invece ce l’ha fatta, è sopravvissuto anche al ghigno di Jack.</p>



<p class="has-text-align-justify"><strong>Capelli verdi, risata incisa nella pelle, capace di divertirsi fino a ridicolizzare qualsiasi posizione etica. Non ce n’è per nessuno, non può esistere un altro cattivo così.</strong> Eppure, c’è stato un buono simile a lui nella storia della letteratura: Hans Schnier. Un figlio di ricchi industriali del carbone che decide di diventare clown perché sua madre, quando lui era bambino, riteneva i palloncini di gomma «un vero e proprio spreco». Un tedesco che ha qualche opinione, nessuna tesi, e rifiuta il precetto moralistico-protestante di costruire il proprio avvenire («prendi in mano il tuo destino, vinci le difficoltà con le tue forze»: questi sono gli inviti che i genitori rivolgono più volte ad Hans nel corso del romanzo e che lui puntualmente rifiuta).</p>



<figure class="wp-block-image size-large"><img data-attachment-id="2564" data-permalink="https://tresequenze.com/image1/" data-orig-file="https://tresequenze.files.wordpress.com/2020/10/image1.jpeg" data-orig-size="1024,650" data-comments-opened="1" data-image-meta="{&quot;aperture&quot;:&quot;0&quot;,&quot;credit&quot;:&quot;&quot;,&quot;camera&quot;:&quot;&quot;,&quot;caption&quot;:&quot;&quot;,&quot;created_timestamp&quot;:&quot;0&quot;,&quot;copyright&quot;:&quot;&quot;,&quot;focal_length&quot;:&quot;0&quot;,&quot;iso&quot;:&quot;0&quot;,&quot;shutter_speed&quot;:&quot;0&quot;,&quot;title&quot;:&quot;&quot;,&quot;orientation&quot;:&quot;0&quot;}" data-image-title="image1" data-image-description="" data-medium-file="https://tresequenze.files.wordpress.com/2020/10/image1.jpeg?w=300" data-large-file="https://tresequenze.files.wordpress.com/2020/10/image1.jpeg?w=750" src="https://tresequenze.files.wordpress.com/2020/10/image1.jpeg?w=1024" alt="" class="wp-image-2564" srcset="https://tresequenze.files.wordpress.com/2020/10/image1.jpeg 1024w, https://tresequenze.files.wordpress.com/2020/10/image1.jpeg?w=150 150w, https://tresequenze.files.wordpress.com/2020/10/image1.jpeg?w=300 300w, https://tresequenze.files.wordpress.com/2020/10/image1.jpeg?w=768 768w" sizes="(max-width: 1024px) 100vw, 1024px" /></figure>



<p class="has-text-align-justify">Schnier e Joker rappresentano due modi diversi di usare la stessa maschera e di prendere la vita come una beffa: giullare triste con la lacrima all’occhio uno, pagliaccio <em>psycho</em> col ghigno sotto al naso l’altro. La storia di Hans finirà con l’improvvisazione di un numero in strada durante il Sabato di Carnevale – «tempo della follia» scriverà Böll nell’ultima pagina del romanzo, l’unico giorno in cui non è solo accettabile, ma quasi doveroso che tutti si vestano da buffoni e si atteggino a tali. Catarsi o carnevalata?</p>



<p class="has-text-align-justify"><strong>Il finale del <em>Joker</em> di Phillips ci pone davanti alla stessa domanda. Gotham a ferro e fuoco, le maschere che si moltiplicano, poi il manicomio – luogo della follia</strong>. È tutta una celebrazione dell’Arlecchino più irriverente e scioperato che si sia mai visto: un pagliaccio con il volto di un suicida, di un morto, di chi non ha paura nemmeno di sé stesso, dissacrante fino al crimine, senza regole e col grilletto facile. Catarsi o carnevalata? Gli abitanti di Gotham proclamano in un tripudio di teppismo e travestimento che Joker è diventato un’icona tra glamour e devozione. Perché? Forse per via del modo in cui sfida la sorte. Il jolly psicopatico è un compagno tragicomico e pazzoide del cavaliere scacchista di Bergman. Trovandosi di fronte alla morte, lui gioca a carte. «Pescane una dal mazzo» le dice. «Se è rossa mi salvo, se è nera hai vinto. Ma pescala tu». L’arcinemico di Batman è stato raccontato o come un degenere o come uno illuminato dalla pazzia, o come un gangster o come un no-global, talvolta barzellettiere altre profeta, ora maschera di un sistema di potere impazzito, ora voce degli ultimi e dei reietti. Ma se <em>quello là</em> con i capelli verdi ci piace tanto è soprattutto perché in lui riconosciamo l’uomo che, come massima forma di autodeterminazione, sceglie di affidarsi al caso. </p>



<p>Che pagliacciata, vero?</p>