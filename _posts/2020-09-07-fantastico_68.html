---
title: 'Fantastico! #68'
image: FANTASTICO!.jpg
created_at: 2020-09-07 17:44:14.000000000 Z
author: Fantastico!
layout: post
category: FANTASTICO!
tags: FANTASTICO!
original_link: https://fantastico.substack.com/p/fantastico-68
---

<a href='https://fantastico.substack.com/p/fantastico-68' target='_blank' > Leggi su Fantastico! #68</a>
<p>Benvenuti al sessantottesimo appuntamento di Fantastico!</p><p>Io sono Sara e ho perso troppe chiavi di casa. Per fortuna c&#8217;&#232; F!, che non ha bisogno di proteggersi con alcuna serratura. Sedetevi sul divano e lasciatevi cullare dalle nostre storie; vi teniamo al riparo dal maltempo:</p><p>- In pole position <a href="https://fantastico.substack.com/p/salire-o-pensare-il-dopo-non-ancora">Letizia</a> ci racconta la vita in cima e la sospensione del giudizio per chi, come la maggior parte delle persone, pensa troppo.</p><p>- Medaglia d&#8217;argento per <a href="https://fantastico.substack.com/p/vita-che-non-la-mia">Michiamanofab</a>, che con questa storia ci porta a spasso per le strade di una mente che non &#232; la sua, ma potrebbe benissimo essere quella di chi sta in fila dietro di noi al supermercato. Mrs. Dalloway lo guarda e fa un leggero cenno del capo in segno di approvazione. </p><p>- Tenetevi forti: <a href="https://fantastico.substack.com/p/il-gioco-degli-impavidi">Marco Corvaia</a> entra in medias res. Parla di schiene voltate e mediocrit&#224; attraverso un personaggio che non si piega agli schemi del destino della provincia, che in Italia &#232; uno stato mentale. Lasciate i giudizi morali sul comodino prima di leggere.</p><p>- Dover presentare <a href="https://fantastico.substack.com/p/lestate-dei-fantasmi">Lerio</a> &#232; come dover presentare l&#8217;Oscar al miglior film: che onore, ma ogni parola &#232; riduttiva. &#200; arrivato il morto della settimana direttamente dalle colline fuori Berlino, accoglietelo con un caldo giro di applausi.</p><p>- <a href="https://fantastico.substack.com/p/farla-franca">Marta</a> ci porta in Emilia e fa scacco matto alla polvere che si accumula sulle poltrone delle case vuote, riportando in vita memorie agrodolci. Tre generazioni mano nella mano, due personaggi femminili molto forti, al loro fianco una gatta. </p><p>- Sbrogliare la rete ingarbugliata del dolore e trovare serenit&#224;, scoprendo la gioia come musa ispiratrice. L&#8217;unica certezza &#232; che qualche lacrima scender&#224;, sia di tristezza che di felicit&#224;. Non sono riuscita ad aspettare l&#8217;uscita della newsletter per far sapere a <a href="https://fantastico.substack.com/p/lo-stretto-necessario">Shadia</a> quanto mi piace il suo pezzo di questa settimana, le ho scritto un messaggio appena ho finito di leggerlo. Ebbrava Shadia. </p><p>Puntuale come ogni anno arriva la fine dell&#8217;estate. &#200; inutile che vi ribelliate, tra poco &#232; ora di fare il cambio armadi. So che vi state ascoltando in loop <em>Wake me up when September ends</em>, <em>Impressioni di settembre</em> e <em>Capire settembre</em>, ma io sono qui per scardinare la depressione settembrina, quindi vi do tre alternative: </p><p>- Earth, Wind and Fire &#8211; &#8220;September&#8221;</p><p>- Xavier Rudd &#8211; &#8220;12th of September&#8221;</p><p>- Pity Sex &#8211; &#8220;September&#8221; </p><p>Nessun cambiamento intende essere negativo, neanche quello che si suppone che settembre porti con s&#233;: ci&#242; che lo rende tale &#232; la vostra attitudine nei suoi confronti. Affrontate il nuovo mese a testa alta e guardate le cose da un&#8217;altra prospettiva! Fantastico! pu&#242; aiutarvi in questo: da 68 settimane scandiamo l&#8217;inizio di una nuova settimana. Lasciateci entrare nella vostra routine, non vi deluderemo! </p><p>L&#8217;unico cambiamento che &#232; necessario, soprattutto oggi, &#232; l&#8217;estirpazione della violenza in ogni sua forma. Willy Monteiro Duarte aveva 21 anni ed &#232; stato ucciso a Colleferro perch&#233; &#232; intervenuto in una rissa nel tentativo di sedarla. Buttato a terra e massacrato di calci e pugni, quattro contro uno. Questo non &#232; un caso isolato o di follia ingiustificata. Di fronte a episodi tanto brutali non serve razionalit&#224; chirurgica per distinguere il bene dal male, quindi &#8220;trovarsi nel posto sbagliato al momento sbagliato&#8221; non pu&#242; che essere una giustificazione becera per un atto vile e infimo, volto all&#8217;ostentazione della forza del gruppo sul singolo. Non ci deve essere riposo fino a quando tutti avranno capito che non ci sar&#224; democrazia finch&#233; persiste il dispotismo: nessuno deve avere il potere di prevalere o sopraffare gli altri, tanto meno di mettere fine alla vita altrui. Adesso basta. </p><blockquote><p>&#8220;Mi sono rotto il cazzo [&#8230;] <br>dei fascisti col culto del corpo che diventano campioni di greco-romana<br>e poi fanno gli agguati ai ragazzini di notte<br>in cinque contro uno,<br>mi sono rotto il cazzo che non sono d'accordo con te<br>ma morirei affinch&#233; tu possa dire la tua stronzata<br>che poi i nazisti sono giovani che amano la politica<br>i comunisti prendono a modello Cristo<br>mentre i preti contestualizzano bestemmie<br>e nella guerra per la pace vince da sempre<br>il voto moderato&#8221;   </p><p>          - <em>Lo Stato Sociale, Mi sono rotto il cazzo (in Turisti della Democrazia)</em></p></blockquote><p>Piccola newsletter chiamata Fantastico! prenditi cura di noi.</p><p>&#200; uscito a inizio mese il secondo numero della nostra rivista, scaricatelo gratis su <a href="http://www.fantastico.pro">www.fantastico.pro</a></p><p>Vi ricordiamo che siamo diventati sociali. Ci trovate su <a href="https://www.instagram.com/fantastico.esclamativo/">Instagram</a> e <a href="https://www.facebook.com/fantastico.esclamativo">Facebook.</a><br>Non diventeremo degli influencer, potete giurarci.</p><p>Per recuperare i vecchi numeri sul web, andate nel nostro archivio (c&#8217;&#232; anche la funzione cerca), per i PDF invece potete rivolgervi a <a href="https://drive.google.com/drive/u/2/folders/1sBUDSPUAlZiC0IpZNh2IxWHpm66tJIHJ">Google Drive</a>.</p><p>Per chi ha pazienza e coraggio c&#8217;&#232; anche l&#8217;email a cui proporsi per partecipare a questa avventura: fantasticopuntoesclamativo@gmail.com. Accettiamo prosa, poesia, immaginazioni scatenate ma ad una sola condizione: non meno di 1500 caratteri.</p><p>Nel frattempo: ehi, buon luned&#236; sera!</p>