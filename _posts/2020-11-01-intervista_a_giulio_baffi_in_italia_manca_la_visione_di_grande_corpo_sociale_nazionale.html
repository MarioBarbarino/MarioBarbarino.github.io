---
title: 'Intervista a Giulio Baffi: “In Italia manca la visione di grande corpo sociale
  nazionale”'
image: MILENA.jpg
created_at: 2020-11-01 08:00:46.000000000 Z
author: Milena
layout: post
category: milena
tags: milena
original_link: http://www.rivistamilena.it/2020/11/01/intervista-a-giulio-baffi-in-italia-manca-la-visione-di-grande-corpo-sociale-nazionale/
---

<a href='http://www.rivistamilena.it/2020/11/01/intervista-a-giulio-baffi-in-italia-manca-la-visione-di-grande-corpo-sociale-nazionale/' target='_blank' > Leggi su Milena</a>
<p style="font-weight: 400; text-align: justify;">di <em>Davide Speranza<strong> </strong></em></p>
<p style="font-weight: 400; text-align: justify;"><em>«Che cosa faccio io? Io faccio di mestiere, dedicando 18 ore della mia giornata, l’untore. L’untore manzoniano, quello che andava a contagiare. Io faccio di mestiere quello che contagia, fa venire il desiderio di andare a teatro o di fare teatro. Perché due sono le categorie che si possono rapportare al teatro, quelli che ci vanno e quelli che lo vedono. Alcuni lo fanno e ci vanno pure»</em>. Era il 2008 (durante <em>Universo Teatro</em>, festival internazionale di teatro universitario) quando <strong>Giulio Baffi </strong><a href="http://www.rivistamilena.it/2014/05/24/intervista-su-eduardo-de-filippo-a-giulio-baffi-adesso-eduardo-e-tanto-presente/">(che già in un&#8217;altra occasione ha rilasciato un&#8217;intervista al nostro periodico)</a>, davanti a una platea di giovanissimi studenti, cercava di spiegare cosa facesse per vivere. E oggi – ricordando un passato che deve essere necessariamente presente (altra indicazione di Baffi) – oggi che viviamo tempi di Covid, si può allargare il cuore e la mente a sentir parlare dell’esistenza di altro tipo di contagio, quello della narrazione, della cultura, dell’anima. Quasi ci si stava dimenticando.</p>
<p style="font-weight: 400; text-align: justify;">Il critico napoletano era tra le centinaia di persone scese in <strong>Piazza del Gesù Nuovo</strong>, lo scorso venerdì (30 ottobre), in segno di protesta contro la chiusura di teatri e cinema. Era lì, a osservare, a dialogare, come sempre vicino ai giovani, ma anche deluso. Ci siamo appartati sul marciapiedi, non si è risparmiato, mentre le voci degli attivisti microfonati invocavano redditi e tavoli di concertazione con il Governo. Giulio Baffi il teatro lo ha sempre mangiato come i bambini di una volta mangiavano pane e alici. Ne ha divorato ogni aspetto, dalla recitazione all’organizzazione, fino a ricoprire incarichi importanti – esemplare la direzione del teatro <strong>San Ferdinando</strong>, benedetta da <strong>Eduardo</strong> – e approdare in veste di critico sulle pagine dei quotidiani l’Unità e la Repubblica. Un destino segnato per uno che, al liceo classico Umberto I, si era cimentato in <em>Aspettando Godot</em> e vedeva muovere su quello stesso palco scolastico i passi di un giovane Vittorio Mezzogiorno.</p>
<p style="font-weight: 400; text-align: justify;"><strong>Giulio Baffi, lei conferma di essere un critico militante. Nel senso che milita nel e per il teatro. Perché ha deciso di raggiungere i manifestanti?</strong></p>
<p style="font-weight: 400; text-align: justify;"><em>Sono qui a guardare e a partecipare.  Viviamo una crisi terribile, in cui si inserisce male la crisi dello spettacolo che ancora non riesce a essere corpo sociale riconosciuto. Mi sembra un peccato che questo mondo stia perdendo una grande occasione che scaturisce da un orrendo approccio politico di affrontare la crisi. Non vedo e non sento né dall’una né dall’altra parte parlare di progetti. Il ristoro è immondizia, se non accompagnata da un progetto. Continuo a sostenere che il mondo dello spettacolo è la grande azienda nazionale diffusa sul territorio, ma non ha i capo azienda, che dovrebbero essere i pilastri fondamentali ma non riescono a essere rete. Questa grande azienda non può essere paragonata a un quadro di Picasso o una scultura di Prassitele. Non può appartenere ai Beni, ma al Lavoro, è diverso il soggetto di riferimento. Questo significa un cambiamento enorme dell’organizzazione e dei referenti. Il rapporto tra committenza e “uso dello spettacolo”, che passa attraverso tutti i lavoratori visibili e invisibili, è un rapporto malato in Italia, deve essere trasformato. Non vedo purtroppo una indicazione politica e questo mi scoraggia e mi addolora tantissimo.</em></p>
<p style="font-weight: 400; text-align: justify;"><strong>Quali sono le voragini sistemiche nei confronti della cultura nel nostro Paese?</strong></p>
<p style="font-weight: 400; text-align: justify;"><em>La cultura è vista come un oggetto bello, un ornamento, come una pietra preziosa della corona, non si riesce a vedere la cultura come impresa, come progetto, come azienda, termine che viene rifiutato con orrore. Se è grande azienda, deve avere regole aziendali, non di profitto, non bieche e del solo guadagno, ma progettuali, di crescita e investimento. Tutto questo non lo vedo.</em></p>
<p style="font-weight: 400; text-align: justify;"><strong>Se oggi fossero in vita gente come Eduardo, Carmelo Bene, Annibale Ruccello, che cosa direbbero?</strong></p>
<p style="font-weight: 400; text-align: justify;"><em>Ognuno di loro direbbe qualcosa sicuramente. Eduardo cercherebbe di recuperare la funzione sociale, Ruccello sarebbe forse solidale, Carmelo Bene sarebbe irritato e cercherebbe di essere scandaloso. Ma adesso mi dico… tutti quelli che hanno lavorato insieme a Eduardo, a Bene, a Ruccello – sono tanti, li ho conosciuti – e hanno fatto sì che queste tre persone fossero miti del nostro teatro, tutti questi oggi sono fortemente traditi.</em></p>
<p style="font-weight: 400; text-align: justify;"><strong>Tradimento?</strong></p>
<p style="font-weight: 400; text-align: justify;"><em>Sì. Manca la visione di grande corpo sociale nazionale. Niente come lo spettacolo o una tentacolare rete, come quella che c’è in Italia, è frantumata e incapace di fare corpo.</em></p>
<p style="font-weight: 400; text-align: justify;">Immagine di copertina da <a href="https://www.youtube.com/?hl=it&amp;gl=IT">youtube.com</a></p>
<iframe src="http://www.facebook.com/plugins/like.php?href=http%3A%2F%2Fwww.rivistamilena.it%2F2020%2F11%2F01%2Fintervista-a-giulio-baffi-in-italia-manca-la-visione-di-grande-corpo-sociale-nazionale%2F&amp;layout=button_count&amp;&amp;width=450&amp;action=like&amp;colorscheme=light" scrolling="no" frameborder="0" allowTransparency="true" style="border:none; overflow:hidden; width:450px;height:20px;margin-top:5px;"></iframe>