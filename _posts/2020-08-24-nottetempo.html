---
title: Nottetempo
image: CLEAN.jpg
created_at: 2020-08-24 18:03:48.000000000 Z
author: Clean
layout: post
category: CLEAN
tags: CLEAN
original_link: https://cleanrivista.wordpress.com/2020/08/24/nottetempo/
---

<a href='https://cleanrivista.wordpress.com/2020/08/24/nottetempo/' target='_blank'> Leggi su + item.title</a>
<figure class="wp-block-image alignwide size-large"><img data-attachment-id="1129" data-permalink="https://cleanrivista.wordpress.com/chase_middleton_3-1/" data-orig-file="https://cleanrivista.files.wordpress.com/2020/08/chase_middleton_3-1.jpg" data-orig-size="1313,1050" data-comments-opened="1" data-image-meta="{&quot;aperture&quot;:&quot;6.3&quot;,&quot;credit&quot;:&quot;&quot;,&quot;camera&quot;:&quot;Canon EOS 5DS R&quot;,&quot;caption&quot;:&quot;&quot;,&quot;created_timestamp&quot;:&quot;1537701613&quot;,&quot;copyright&quot;:&quot;&quot;,&quot;focal_length&quot;:&quot;35&quot;,&quot;iso&quot;:&quot;100&quot;,&quot;shutter_speed&quot;:&quot;0.00625&quot;,&quot;title&quot;:&quot;&quot;,&quot;orientation&quot;:&quot;1&quot;}" data-image-title="chase_middleton_3-1" data-image-description="" data-medium-file="https://cleanrivista.files.wordpress.com/2020/08/chase_middleton_3-1.jpg?w=300" data-large-file="https://cleanrivista.files.wordpress.com/2020/08/chase_middleton_3-1.jpg?w=1000" src="https://cleanrivista.files.wordpress.com/2020/08/chase_middleton_3-1.jpg?w=1024" alt="" class="wp-image-1129" srcset="https://cleanrivista.files.wordpress.com/2020/08/chase_middleton_3-1.jpg?w=1024 1024w, https://cleanrivista.files.wordpress.com/2020/08/chase_middleton_3-1.jpg?w=150 150w, https://cleanrivista.files.wordpress.com/2020/08/chase_middleton_3-1.jpg?w=300 300w, https://cleanrivista.files.wordpress.com/2020/08/chase_middleton_3-1.jpg?w=768 768w, https://cleanrivista.files.wordpress.com/2020/08/chase_middleton_3-1.jpg 1313w" sizes="(max-width: 1024px) 100vw, 1024px" /><figcaption>Fotografia di Chase Middleton &#8211; <a rel="noreferrer noopener" href="https://www.chasemiddleton.com/" target="_blank">chasemiddleton.com</a> &#8211; <a href="https://www.instagram.com/chase_c_middleton/" target="_blank" rel="noreferrer noopener">@chase_c_middleton</a></figcaption></figure>



<p>La luna splendeva pallida sulla cittadina notturna.</p>



<p>La terra sabbiosa, sulle rive del fiume, era ancora tiepida dopo una lunghissima giornata estiva. Ne approfittava un gruppetto di adolescenti, intenzionati a fare un bagno malizioso. Qualche maschio, usando espedienti poco credibili, cercava di farsi notare dal gentil sesso.</p>



<p>Il tempo scorreva lento come l’acqua, senza badare a ciò che gli stava intorno.</p>



<p>Risalendo per qualche chilometro, le placide acque del delta non trovavano più spazio per la loro calma, ora agitate e veloci, come se qualcuno, un po’ troppo irrequieto d’animo, se la fosse presa a male per la troppa tranquillità del fiume e volesse a tutti i costi un torrente. Si sa che le volontà dei petulanti e degli ansiosi spesso vengono rispettate per toglierseli di torno; ecco allora che l’acqua si scuoteva su continue rapide, finché: un trauma!<br>Cascata.</p>



<p>Il gorgoglio di quel tripudio liquido risuonava tutt’intorno nell’oscura foresta, chissà quali creature se ne stavano placide in ascolto. Non c’era tempo per questi pensieri sulla sommità del crinale.<br>La centrale idroelettrica, troneggiante, sbarrava il corso d’acqua. Degli uomini, vestiti con completi fosforescenti e pesantissime scarpe, operosi come sempre, si affaticavano per imbrigliare la natura.</p>



<p>A ogni costo si doveva accendere quella minuscola lampadina nell’immensa notte.</p>



<p>Luce accesa.</p>



<p>Porta aperta.</p>



<p>Il freddo esce.</p>



<p>Nel triste e sudicio frigo, il sonnambulo arraffava qualche prelibatezza: troppo secca, diamine! Nulla che una tracannata di latte freddo non potesse curare. Il suo vagare notturno procedeva indisturbato; nel suo sonno, non sentiva le urla provenire dall’appartamento vicino: due giovani sposi litigavano furiosamente. Non era comprensibile il motivo, forse qualche sciocchezza di chi s’è maritato con troppa fretta. Nel frattempo, dall’altra parte della strada, in un appartamento dirimpetto, altri due amanti “litigavano”. Oh come s’amavano nel loro fresco giaciglio estivo. La pallida carnagione di lei veniva irradiata dai raggi lunari che penetravano dalle grandi vetrate.</p>



<p>L’attenzione di un osservatore dall’alto fu catturata. Seduto sulla sua comoda poltrona, stava un vecchio ormai stanco e solo. Si concedeva l’ultima soddisfazione: un bel cocktail contornato, così per aggiunger del pepe, da dei farmaci a dir poco invitanti, per l’uomo ammalato di vita.</p>



<p>L’ora era tarda e non appena l’anziano cuore si fermò, una brezza spirò.</p>



<p>Le foglie del parco, disturbate, si destarono iniziando a protestare con il loro fruscio. Dato che a loro era toccato svegliarsi, pensarono malignamente che anche tutto quello che le circondava dovesse unirsi alla loro veglia, ma tutto quello sforzo non riuscì a disturbare nessuno. Perfino il sonno del barbone proseguiva protetto dai giornali unti.</p>



<p>Speculare a lui, su un’altra panchina, stava un giovane dal volto scavato e secco, con gli zigomi sporgenti, che gli infossavano i due piccoli occhiolini inondati di sangue. L’arteria sulla tempia ce la stava mettendo tutta per esplodere pulsando freneticamente. Guardava il viale alberato chiuderglisi addosso. In lontananza un cavaliere, che aveva appena domato un enorme drago rosso scarlatto, tirò fuori una lunghissima picca e, una volta imbracciata, lo caricò. Il giovane drogato, con il cuore in gola, si tastò gli stivali alla ricerca del coltello nascosto. Con tutto il coraggio che gli rimaneva, iniziò la sua corsa per la vita: fuori dal parco, oltre la strada. Con un’abile mossa avvinghiò l’avversario, gli segò di netto la mano che teneva la picca, lo scagliò lontano e si diede alla fuga.</p>



<p>Il povero aggredito cacciò un urlo disumano quando si rese conto di quello che era appena accaduto. Fiotti di sangue uscirono e presto l’innocente s’accasciò sul freddo marciapiede.</p>



<p>Testimone di tutto fu un giovane impiegato che, incapace di addormentarsi a causa delle mille ansie che lo affliggevano, si stava dedicando alla lettura nella sua biblioteca. Illuminato dalla sola lampada da lettura, balzò in piedi all’urlo, ma non riuscì, inetto com’era, a reagire.</p>



<p>Nel frattempo, una guardia notturna, di ritorno dal servizio al porticciolo, si fermò per prestare aiuto.<br>Il sangue del malcapitato, sgorgando attraverso un tombino, andò a mescolarsi con tutti i fetidi e putridi liquidi che popolano le fogne. Seguendo questo infimo labirinto di creature abominevoli e malattie si raggiunge tristemente il fiume, vicino al porto.</p>



<p>Qui stava ormeggiato un peschereccio, pronto ad addentrarsi nelle zone paludose del delta alla ricerca di gamberi. Il motore, con il suo borbottio cadenzato, spinse la barca nella zona di pesca.</p>



<p>Il cielo limpido e la tiepida brezza alleviavano le fatiche dei pescatori. La battuta procedeva con metodicità, fino a quando la rete di babordo s’incagliò: le bestemmie tripudiarono e lentamente iniziarono i lavori per districarla dalla sua trappola. Lo sgomento pervase tutti, quando dall’oscura acqua riemerse un odore acre che riempì i polmoni degli uomini. Disgustati, issarono il morto.</p>



<p>I pesci e le altre creature voraci avevano già iniziato a banchettare. Alla luce della lampada lo spettacolo era raccapricciante: la pelle aveva assunto un colore grigiastro tendente al verde, gli occhi erano schizzati fuori dalle orbite, il corpo era molto magro, eccezion fatta per la pancia, ripiena di gas e creature.</p>



<p>Alba.</p>



<p>L’aria era ancora fresca e la stazione di servizio vuota. Solo lui, giacca in pelle e jeans consumati, se ne stava lì con gli occhi fissi sulla tazza di caffè. Alla radio, molto pacatamente, passavano musica psichedelica.</p>



<p><em>Nicolò Scalzotto</em></p>